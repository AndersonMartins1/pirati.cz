---
uid: ladislav.koubek
name:     Ladislav Koubek          # běžně používáné jméno
fullname: Ing. Ladislav Koubek         # jméno s tituly etc.
category:                        # kategorie: rp, praha, vary, hradec, jmk, senat
- ga
- praha 10
img: people/ladislav-koubek.jpg    # 165 x 220
description: zastupitel Prahy 10, člen předsednictva Pirate Parties International, kandidát na pozici lídra Pirátů ve volbách do Evropského parlamentu                      # kratký popis, max 160 znaků
mail:
- ladislav.koubek@pirati.cz
mob:                          
profiles:
  github:     
  facebook:         
  twitter:                 
  flickr:        
ordga: 
---

Ladislav Koubek (*1979, Mladá Boleslav) je členem České pirátské strany od roku 2017. Působil jako asistent poslanců Olgy Richterové a Mikuláše Ferjenčíka a v Poslaneckém klubu Pirátů pracoval jako poradce pro oblast e-governmentu.

V roce 2018 byl zvolen do Zastupitelstva MČ Praha 10. Je členem Zahraničního odboru strany, v minulosti působil v předsednictvu Pirate Parties International - organizaci sdružující pirátské strany z celého světa, kterou mj. zastupoval na jednání Komise pro sociální rozvoj OSN. V roce 2019 kandidoval do Evropského parlamentu.

Vystudoval VŠE v Praze v hlavní specializaci Informační systémy a technologie, a několik let pracoval jako IT konzultant v oblasti SAP ERP. Vedlejší specializace Mezinárodní rozvojová studia ho však po absolutoriu (2006) nasměrovala do oblasti zahraniční politiky a mezinárodních vztahů.

Pracoval pro Organizaci spojených národů (OSN) v Mongolsku (projekty socio-ekonomického rozvoje), na Šalamounových ostrovech (projekt usmíření dvou kmenů po ozbrojeném konfliktu) a v Afghánistánu, kde spoluřídil humanitární fond OSN. Českou republiku reprezentoval ve dvou volebních pozorovatelských misích Organizace pro bezpečnost a spolupráci v Evropě (OBSE) v Makedonii a v Moldavsku.

Kromě práce pro mezinárodní organizace rovněž působil v české státní správě. V rámci Ministerstva zahraničních věcí pracoval v České rozvojové agentuře na přípravě a realizaci projektů rozvojové spolupráce v Asii a na Blízkém východě. Pro Generální ředitelství pro mezinárodní spolupráci a rozvoj Evropské komise (DG DEVCO) resp. Ministerstvo zahraničních věcí ČR koordinoval informační kampaň EU Evropský rok pro rozvoj (EYD2015). Vedl oddělení mezinárodní spolupráce Národního ústavu pro vzdělávání (MŠMT), kde mj. řídil Národní centrum Europass financované z Generálního ředitelství pro vzdělávání a kulturu (DG EAC), kde v konsorciu s British Council vyhrál tender Evropské komise na projekt transformace systému odborného vzdělávání v Libyi. Ve Fondu dalšího vzdělávání (MPSV) koordinoval vznik projektového portfolia za 1.1 mld Kč v oblasti dalšího vzdělávání v rámci Evropského sociálního fondu (Operační program Zaměstnanost). V rámci „Agendy 2030“ OSN spolupracoval s Úřadem vlády na implementaci strategického rámce udržitelného rozvoje „Česká republika 2030“. Do nástupu vlády ANO podpořené KSČM v červenci 2018 krátce pracoval v Agentuře pro sociální začleňování Úřadu vlády ČR, kde řídil projekt financovaný z EU (Operační program Výzkum, vývoj a vzdělávání).

Je držitelem mezinárodní certifikace v projektovém řízení PRINCE2. Jako tzv. civilní expert MZV ČR vlastní bezpečnostní prověrku NBÚ pro stupeň utajení Tajné. Hovoří anglicky na úrovni rodilého mluvčího (studium střední školy v USA), domluví se německy a španělsky, pasivně ovládá ruštinu.
