---
uid: ondrej.chrast
name: Ondřej Chrást  	# běžně používáné jméno
titles:
  before: Mgr.
  after:
category:
  - mk
description: náměstek ministra kultury
profession: 1. místopředseda Krajského sdružení Praha, náměstek člena vlády - ministra kultury. Projektový manažer v oblasti kultury a vzdělávání.
heroImg: banner-ml.jpg
img: people/ondrej-chrast.jpg # 
mail:
- ondrej.chrast@pirati.cz
mob: +420 606 914 916
profiles:
  github:
  facebook: https://www.facebook.com/ondrej.chrast
  twitter:
  linkedin:
partyUid: pirati
---

Ondřej Chrást (* 1980) Pochází z Františkových Lázní. Dlouhodobě žije na Praze 6.

Vystudoval psychosociální studia a teologii na UK a v současné době studuje doktorát na Fakultě podnikohospodářské Vysoké školy ekonomické v Praze, v oboru Ekonomika a management v rámci katedry Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost, ekonomizaci a propagaci kulturního dědictví.

V současné době (od ledna 2022) působí jako náměstek ministra kultury Martina Baxy. Na Praze 6 byl v komunálních volbách 2018 lídrem pirátské kandidátky a je v období 2018-2022 zvoleným zastupitelem a předsedou devítičlenného zastupitelského klubu Pirátů. Na Praze 6 působí v Komisi pro územní rozvoj, Kulturní komisi a ve Výboru pro výchovu a vzdělávání. Působí také v krajských pirátských expertních týmech Prahy (KET) s obdobným zaměřením. Působí také v celorepublikových Resortních týmech Pirátské strany pro školství, kulturu a cestovní ruch.

2020 se na dva roky stal 1. místopředsedou Krajského sdružení Praha Pirátské strany.
V roce 2021 se stal volbou Celostátního fóra Pirátské strany členem vládního týmu koalice Pirátů s Starostů pro kulturu a je spolutvůrce programu této koalice pro kulturu.

Má dlouhodobé zkušenosti s manažerskou prací v neziskovém sektoru v oblasti kultury a cestovního ruchu v organizacích Sdružení historických sídel Čech, Moravy a Slezska a v zapsaném spolku Otec vlasti Karel IV. V současné době se profesně věnuje reformám profesního terciárního vzdělávání, kde jako projektový manažer Sdružení profesního terciárního vzdělávání, z.s. koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”.

Na magistrátu Hlavního města Prahy působí v komisi Rady hl. m. Prahy pro koordinaci neinvestičních aktivit ve veřejných prostranstvích na území Pražské památkové rezervace. Na částečný úvazek působil v letech 2019 - 2021 jako asistent pirátské poslankyně Lenky Kozlové, u níž se věnoval problematice vzdělávání a kultury.

Byl členem dozorčí rady Prague City Tourism, a. s. (členství se vzdal v lednu 2022 z důvodu střetu zájmů s pozicí náměstka člena vlády). Je členem správní rady neziskové organizace Nadačního fondu Praha ve filmu Prague Film Fund, kde se snaží působit tak, aby Praha byla v zahraničí propagována co nejlépe - jako kulturní metropole, nikoli jako přeplněná metropole levného alkoholu.

Angažuje se v několika neziskových organizacích s kulturním zaměřením. Byl jedním z iniciátorů a spolukoordinátorů 700. výročí narození Karla IV. v roce 2016 a organizátorem mnoha kulturně/společenských akcí.

Ve svém volném čase se věnuje rodině, četbě, zejména severských detektivek a biografií významných osobností, hraje šachy i jiné hry, chodí do přírody a po památkách. Případně tyto koníčky rád kombinuje - v přírodě ležící pod stromem či ve stínu nádvoří zámku si čte nebo hraje šachy. Rád také píše články a jiné texty, také na svůj soukromý blog [www.chrast.eu](https://www.chrast.eu/).

V rámci Prahy 6 spoluinicioval a nyní provozuje aktivity "Praha 6 neplastuje" a projekt "Současná, ohrožená a zmizelá architektura Prahy 6". Je iniciátorem akce [www.zachrantevily.cz](https://www.zachrantevily.cz/), kde se snaží dohnat k odpovědnosti nezodpovědné developery, kteří nechávají chátrat kulturní dědictví v Praze Bubenči.

---
