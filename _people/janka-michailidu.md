---
uid: janka.michailidu
name:     Janka Michailidu  	# běžně používáné jméno
fullname: Ing. Jana Michailidu  	# jméno s tituly etc.
img: people/janka-michailidu.jpg    # 165 x 220
description: "tl;dr: pirát veterán; garant programového bodu Psychotropní látky; jednatel Republikového výboru"
direct-contact: true
mail:
- janka.michailidu@pirati.cz
mob: +420 776866316
profiles:
  facebook:
---

Jana Michailidu (* 18. října 1990) se narodila v Karviné do smíšené řecko-české rodiny. Bydlela až do svých 20 let v Petrovicích v Karviné, kde také 5 let navštěvovala základní školu. Poté přestoupila na osmileté gymnázium do Karviné. Po ukončení středního vzdělání se odstěhovala do Prahy, kde vystudovala magisterský obor Biotechnologie léčiv na Vysoké škole chemicko-technologické. Na stejné VŠ v současnosti pokračuje v doktorském studijním programu Biochemie a biotechnologie.

Členkou Pirátské strany se stala v roce 2012 po absolvování několika demonstrací proti ACTA. Po vstupu setrvávala víceméně neaktivní, až na účast na schůzích KS Praha, po dobu jednoho roku. Poté odjela na tři týdny do Švédska pomáhat zahraničním Pirátům. Tamní zážitky ji nabily natolik, že se po návratu naplno pustila do aktivní práce pro stranu.

Nejprve se začala aktivně podílet na přípravě programového bodu Psychotropní látky a v této skupině také zakotvila jako Zástupkyně garanta tohoto programového bodu. Na podzim kandidovala do předsednictva KS Praha, kam byla zvolena na pozici 2. místopředsedkyně. Avšak v prosinci byla nominována Jihočeským krajským sdružením do Republikového předsednictva, kam byla v lednu zvolena na pozici 3. místopředsedkyně, a tak musela PKS Praha s velkým žalem opustit. Po ukončení angažmá v Republikovém předsednictvu se nadále účastnila aktivit pracovní skupiny při programovém bodu Psychotropní látky. Od letoška se navíc stala garantem tohoto programového bodu.

V roce 2019 byla zvolena do [Republikového výboru strany](https://rv.pirati.cz) a následně se stala také jedním z jeho jednatelů. Následně, v roce 
2020, došlo k vývoji situace také v rámci její domovské pracovní skupiny Psychotropní látky; v důsledku těchto změn se Janka stala vedoucí 
meziresortního týmu [Návykové chování](https://www.pirati.cz/pripoj-se/navykove-chovani/). V těchto dvou funkcích působí dodnes.
