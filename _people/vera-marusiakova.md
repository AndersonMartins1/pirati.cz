---
uid: vera.marusiakova
name:     Věra Marušiaková      	# běžně používáné jméno
fullname: Mgr. Věra Marušiaková  		# jméno s tituly etc.
category:                 		# kategorie: rp, praha, vary, hradec, jmk, senat
img: people/vera-marusiakova.jpg           # 165 x 220
description: Tajemnice-asistentka Ivana Bartoše, koordinátorka resortního týmu Místní rozvoj a veřejná správa # kratký popis, max 160 znaků
mail:
- vera.marusiakova@pirati.cz
mob: 
profiles:
  github:
  facebook: https://www.facebook.com/vera.marusiakova
  twitter:
  linkedin:
---

Věra Marušiaková pracuje pro předsedu Pirátů, poslance a předsedu sněmovního výboru pro veřejnou správu a regionální rozvoj, Ivana Bartoše. Z tohoto titulu Věra vykonává funkci koordinátorky sněmovního resortního týmu [Místní rozvoj a veřejná správa](https://www.pirati.cz/pripoj-se/mistni-rozvoj/). Vystudovala sociální práci na Filozofické fakultě Univerzity Karlovy. Celý život se profesionálně zabývá komunikací a příbuznými obory. Pracovala v mezinárodní PR agentuře a v největší české firmě jako specialistka interní komunikace. Má zkušenosti s publikační, editorskou i redakční prací v online i v tištěných médiích. Působila jako online copywriter a inbound specialistka v přední cestovní kanceláři. Ve volných chvílích se baví psaním motivačních dopisů a koučováním.

K Pirátům se připojila jako příznivkyně a zaměstnankyně v březnu 2016, kdy začala psát pro Mediální odbor. Zapojila se do příprav Pirátských listů jako editorka a korektorka, pomáhala a radila koordinátorům v regionech, příležitostně vede pirátské workshopy o PR a psaní. V rámci KS Praha působí od března 2020 jako šéfredaktorka pražských Pirátských listů. Je členkou MS Praha 4, od listopadu 2018 zastupuje Piráty v redakční radě radničního časopisu Tučňák. Členkou Pirátů je od ledna 2018. 
 
Má ráda profesionalitu, spolehlivost, otevřenost, pružnost, ochotu a neformálnost. Váží si dobrovolnictví, spolupráce, solidarity, sebekázně a dobré vůle. Nemá ráda alibismus, formalizmus, nekonstruktivnost a silová řešení.
 
Zajímá ji kvalita života sociálních skupin napříč společností. Ve veřejném prostoru jí štve neférové vymáhání dluhů vedoucí až k likvidaci dlužníků i jejich rodin. Vadí jí existence šedého trhu práce, který úzce souvisí s neochotou zaměstnavatelů přijímat lidi do řádného zaměstnaneckého poměru za důstojných podmínek. 
