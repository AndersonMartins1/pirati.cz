---
uid: marketa.gregorova
name:     Markéta Gregorová                      # běžně používáné jméno
fullname: Markéta Gregorová                  # jméno s tituly etc.
category:                                 # kategorie: rp, praha, vary, hradec, jmk, senat
- euro
img: people/marketa-gregorova.jpg           # 165 x 220
description: Europoslankyně, předsedkyně Evropské pirátské strany
mail:
- marketa.gregorova@pirati.cz
mob: 
ordeuro: 2
profiles:
  github:
  facebook: https://www.facebook.com/gregorova.marketka
  twitter: https://twitter.com/MarketkaG 
  linkedin: 
calendar: u5v3n1v7h04mm9jlgfprm27ujg@group.calendar.google.com
---

Markéta Gregorová (*14. ledna 1993) je členkou Pirátů, europoslankyní, 1. místopředsedkyní krajského sdružení Pirátů v Jihomoravském kraji a předsedkyní Evropské pirátské strany. Pochází z Mostu, od září 2012 se vyskytovala především v Brně a nyní to střídá i s Bruselem a Štrasburkem.

Markéta vystudovala Podkrušnohorské gymnázium v Mostě a v lednu 2016 získala bakalářský titul na Masarykově univerzitě v Brně v oborech Mezinárodní vztahy a Evropská studia. Po třech letech v milovaném [BizBoxu](http://www.bizbox.cz/), kde byla e-commerce specialistou a testerem webových aplikací, se do parlamentních voleb 2017 vrhla pomoci Pirátům jako volební manažer. Po úspěchu Pirátů v těchto volbách pracovně oscilovala mezi soukromou sférou (markéťačka a PR specialistka) a aktivismem (vedoucí zahraničního odboru Pirátů). V říjnu 2018 se stala neuvolněnou zastupitelkou města Brna, tuto funkci složila po získání mandátu europoslankyně v květnu 2019.

V Pirátské straně působila v letech 2013 - 2015 jako volená vedoucí Zahraničního odboru, od května 2017 tuto pozici zastávala na dva roky znovu. V rámci toho reprezentuje české Piráty i na pozici předsedkyně Evropské pirátské strany (PPEU), kterou byla na rok zvolená v prosinci 2018.

Aktivně se zajímá o politiku již několik let, zpívá v kapele [Definitivní Ententýk](http://www.ententyk.cz/), předstírá slavnou [ukulelistku](https://www.youtube.com/channel/UC9sCCCSH8NRsimvToKNZ-aw), je závislá na svojí kočce Kočce a při volbách by jí největší radost udělalo, kdyby lidé volili informovaně.
