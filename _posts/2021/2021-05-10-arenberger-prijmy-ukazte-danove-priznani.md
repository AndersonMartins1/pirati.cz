---
date:         2021-05-11
category:     blog
tags:         zdravotnictví kontrola-moci-a-mocných
layout:       post
title:        "Prokažte své příjmy, vyzývají Piráti a STAN ministra Arenbergera. Chtějí objasnit kauzu ohledně proplácení klinických studií"
image:        /assets/img/articles/2021/lukas-cernohorsky02.jpg
author:       
---
 
 

Praha, 11. května 2021 – Poslanec Pirátů Lukáš Černohorský dnes odeslal písemnou interpelaci ministru zdravotnictví Petru Arenbergerovi ohledně klinické studie na nové léky, za níž měl podle zjištění médií pobírat příjmy v řádu milionů korun. Pirátský poslanec ministra vybídl ke zveřejnění daňového přiznání, které má rozptýlit pochyby ohledně zamlčení příjmů. V případě, že by ministr nebyl tyto příjmy schopen doložit, jsou Piráti spolu se klubem Starostů připraveni navrhnout projednání věci na Kontrolním výboru Poslanecké sněmovny. 

> „Pokud se dokáže, že pan ministr Arenberger měl příjem z klinických studií, budeme žádat podání dalšího vysvětlení. Pokud by pan ministr nebyl schopen obhájit své majetkové záležitosti ani na příslušném výboru, pak by byla na místě rezignace z ministerského postu,“ uvedl poslanec Pirátů Lukáš Černohorský.

> „Ministr zdravotnictví by měl bez zbytečného otálení předložit Kontrolnímu výboru Sněmovny své daňové přiznání. Pokud se prokáže, že na půdě Parlamentu nemluvil pravdu, měl by okamžitě ukončit své vládní působení. Je to něco absolutně nepřijatelného i v tom morálním zoufalství, ve kterém se současná vláda utápí,“ doplnil předseda poslaneckého klubu Jan Farský (STAN).
