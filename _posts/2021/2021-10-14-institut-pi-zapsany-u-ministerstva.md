---
date:         2021-10-14
category:     blog
tags:         inzerát vzdělávání
layout:       post
title:        "Piráti hledají ředitele či ředitelku svého institutu π"
image:        /assets/img/articles/2019/inzerat.jpg 
author:       
---


 

Praha, 14. listopadu 2021 – Piráti na Ministerstvu vnitra před pár týdny zaregistrovali svůj politický institut, a to jako zapsaný ústav. Nyní [hledají kandidáty](https://forum.pirati.cz/viewtopic.php?p=774960#p774960) do vedení institutu, ale i zájemce o působení v akademickém či dobrovolnickém kruhu. Institut π má především rozvíjet liberální ideologická východiska a soustředit se na dlouhodobý výhled pirátských politik i témat. Hlavními nástroji ústavu bude výzkumná, publikační, vzdělávací a kulturní činnost.

 

> „Momentálně jsme oficiálně zaregistrovaní a vypsali jsme výběrové řízení na ředitelku či ředitele, od nichž primárně očekáváme strategickou vizi institutu,“ uvedla předsedkyně správní rady π, Markéta Gregorová. „Věříme, že pirátské myšlenky, jak je [definoval](https://falkvinge.net/pirate-wheel/) již zakladatel pirátského hnutí Rick Falkvinge, jsou univerzální a mají přesah do všech oblastí života i politiky. A v institutu π je chceme dále rozvíjet,“ dodala Gregorová.

 

> A proč zrovna π? Jak vysvětlila navrhovatelka názvu a členka správní rady Jana Michailidu: „π představuje fonetický přepis zkratky “pirátský institut”, jde tedy za kořeny, ale vlastní cestou. Zároveň vyjadřuje nejlépe šířku témat, která řešíme, jelikož pomocí něj matematicky definujeme kruh. Také symbolizuje naši nekonvenčnost a bude proto zapamatovatelnou a odlišitelnou značkou našeho institutu.“

 
