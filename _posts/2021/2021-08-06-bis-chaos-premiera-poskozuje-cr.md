---
date:         2021-08-06
category:     blog
tags:         bezpečnost vláda sněmovna
layout:       post
title:        "Chaos premiéra při jmenování nového ředitele BIS podrývá mezinárodní důvěryhodnost Česka"
image:        /assets/img/articles/2021/lukas-wagenknecht00.jpg
author:       
---


 

Praha, 6. srpna 2021 – Premiér Andrej Babiš podle Pirátů rozehrál mediální hru v souvislosti s obsazením uvolněné pozice ředitele BIS. Vzhledem k tomu, že je za jmenování této pozice odpovědná vláda v čele s premiérem, nebude mít projednání bezpečnostním výborem Poslanecké sněmovny bez konkrétního navrženého jména kandidáta věcné opodstatnění. Piráti se obávají mezinárodního podrývání důvěryhodnosti ČR, které může vyvolat nejmenování ředitele služby poté, co BIS svou kvalitní prací odkryla pozadí kauzy Vrbětice a dlouhodobé negativní působení Ruské federace a Čínské lidové republiky na našem území.

> „Premiér Andrej Babiše rozehrál další tragikomickou hru, díky které se zbavuje odpovědnosti role premiéra České republiky. Je zjevné, že současné kroky premiéra pouze oddalují odpovědnost za jeho rozhodnutí ohledně nového vedení BIS. Není podstatné, jestli tak činí pod tlakem pana prezidenta, nebo si vytváří další nástroj pro vyjednávání po podzimních volbách. Postup, který pan premiér zvolil svědčí o absolutním amaterismu, jehož dopadem je snížení důvěry v Českou republiku jako spolehlivého partnera NATO,” uvádí senátor Lukáš Wagenknecht.

Ředitele BIS jmenuje vláda po projednání ve výboru Poslanecké sněmovny, kterému přísluší věci bezpečnosti. Premiér si tedy musí být vědom toho, že o novém řediteli musí rozhodnout vláda, které předsedá, uvádějí Piráti.

> „Přehazování odpovědnosti na bezpečnostní výbor Poslanecké sněmovny nebo oddalování jmenování nového ředitele je tak pouze další mediální hrou premiéra, kterou mate veřejnost a může závažně destabilizovat naši bezpečnostní službu,“ místopředseda výboru pro bezpečnost Lukáš Kolařík.

 
