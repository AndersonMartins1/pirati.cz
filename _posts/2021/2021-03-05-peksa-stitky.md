---
date:         2021-03-05
category:     blog
tags:         životní-prostředí evropská-unie
layout:       post
title:        "Konec nepřehlednému značení spotřebičů. V EU teď jasně poznáte, jak je vaše lednička nebo pračka energeticky náročná"
image:        /assets/img/articles/2021/Nove stitky.png
author:       
---
 
Brusel, 5. března 2021 – Od 1. března 2021 je pro státy v EU povinná stupnice A-G na energetických štítcích spotřebičů. Bude se vztahovat na chladničky, mrazničky, spotřebiče na skladování vína, myčky nádobí, pračky, kombinované pračky-sušičky a elektronické displeje. Znamená to konec zavádějícím A+, A++, A+++ třídám.

> „Nový energetický štítek je faktickou výhrou pro koncové spotřebitele v EU. Pokud dlouhodobě mluvíme o tom, že chceme žít moderně a udržitelně, je potřeba jasně označovat spotřebiče, které nás zbytečně energeticky zatěžují. Nové štítky mají jasně vedenou stupnici mezi A a G, a navíc obsahují QR kód, který vede na databázi štítků, čímž bude mít každý velmi transparentní přístup ke všem informacím o spotřebiči,“ vysvětluje europoslanec Mikuláš Peksa.

> „Klíčové je také místo, kde bude uvedená konkrétní spotřeba označeného spotřebiče. Na štítku bude velkým a jasným číslem napsáno, kolik si naše lednička nebo pračka vezme elektřiny. V dolní části štítku pak najdeme piktogramy, které upřesňují parametry spotřebiče. Myslím, že se jedná o velmi dobré řešení pro naše snahy o ekologickou Evropu,“ dodává Peksa.

[Více informací o nových energetických štítcích naleznete zde](https://www.label2020.eu/)
