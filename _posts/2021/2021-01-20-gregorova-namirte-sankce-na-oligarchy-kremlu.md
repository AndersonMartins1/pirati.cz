---
date:         2021-01-20
category:     blog
tags:         zahraničí lidská-práva
layout:       post
title:        "Pirátka Gregorová připomíná slova Navalného: Namiřte sankce přímo na oligarchy blízké Kremlu"
image:        /assets/img/articles/2021/marketa-gregorova01.jpg
author:       
---
 



Brusel, 20. ledna 2021 - Pirátská europoslankyně Markéta Gregorová varuje před utlačování občanské společnosti v Rusku a vyzývá k přesnějšímu cílení sankcí vůči oligarchům napojeným na Kreml. Evropský parlament v úterý diskutoval případ zadržení ruského opozičního aktivisty Alexeje Navalného na letišti Vnukovo. Ve čtvrtek bude parlament hlasovat o rezoluci. 

> „Je dobře, že ministr zahraničí Tomáš Petříček zmínil zpřísnění sankci vůči Ruské federaci. Je ale potřeba být konkrétnější. Víme toho už dost, abychom mohli sankce směřovat přímo na inkriminované osoby. Měly by dolehnout přímo na Vladimira Putina a jeho blízké struktury, či na odhalené vrahy,“ říká Markéta Gregorová. “Jsou to ostatně slova samotného Navalného směřovaná Evropské unii: (Miřte na oligarchy blízké Kremlu!)[https://www.reuters.com/article/us-russia-politics-navalny-germany/navalny-demands-eu-crackdown-on-oligarchs-close-to-kremlin-idUSKBN26R3MV?fbclid=IwAR3cR2qpjEZ8NpoCnNJ8NFsj3SUIrj5g3bZJp6If8rL4b5kUuk1OjdZnFDc]” dodává.

> Naopak silnější podporu podle Gregorové potřebuje ruská občanská společnost. „Navalný věděl, proč se vrací i za cenu vlastního života - je symbolem. Symbolem potlačování občanské společnosti v Rusku. Putinovy seznamy ‘nežádoucích organizací’ potlačují v zemi činnost všech aktivistů a demokratů. A právě ty je třeba podporovat víc, než kdy jindy,“ připomíná Gregorová, která před rokem poslala [otevřený dopis](https://gregorova.eu/otevreny-dopis-rusku-o-zahranicnich-agentech/?fbclid=IwAR2IrSZ3LpGFDLTm3BFOTeROyFD1WUSBEGcimP83mL3VWSuebnbcyFHdtus), v němž na represivní praktiky Ruské federace upozorňuje.

> Navalného případ je podle Gregorové zpolitizovaný. „Nejde o to, jestli je sám Navalný něčím vinen před ruskými soudy. Jde o to, co bylo nade vší pochybnost prokázáno: že tu je jasné zadání, aby byl zavražděn, jak potvrzují nejen zjištění investigativní skupiny Bellingcat,“ vysvětluje europoslankyně. Ta zároveň připomíná, že má Evropská unie na Vladimira Putina páku ve formě nedokončeného potrubí Nord Stream 2. „Kromě sankcí tedy požadujeme zastavení budování Nord Stream 2, abychom nezesilovali naši závislost na ruské energii. A postavme ruský stát před mezinárodní tribunál za použití chemických zbraní,“ říká Gregorová. 

Markéta Gregorová se svou frakcí Greens/EFA vyzývá k okamžitému propuštění Navalného a ostatních zadržených na letišti Vnukovo. Celá frakce také volá po důkladném prošetření Navalného otravy. To požaduje také Rada Evropy, OSN a organizace pro zákaz chemických zbraní.
