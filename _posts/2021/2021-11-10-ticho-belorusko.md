---
date:         2021-11-10
category:     blog
tags:         evropská-unie zahraničí lidská-práva
layout:       post
title:        "Svůj projev v europarlamentu zahájila tichem za oběti manipulací diktátorů. Pak se Gregorová opřela do Lukašenka"
image:        /assets/img/articles/2021/plenary_belarus_poland_10.11.2021.jpg
author:       
---

Brusel, 10. listopadu 2021 - Evropským parlamentem se dnes rozlinulo nevšední ticho. Za oběti manipulací běloruského diktátora Alexandra Lukašenka držela několik desítek vteřin ticho pirátská europoslankyně Markéta Gregorová. Ve svém následném projevu vyzvala k rozšíření sankcí proti Bělorusku. Napětí na bělorusko-polských hranicích v posledních dnech eskaluje, několik lidí vyčerpáním zemřelo.

> „Běloruská vláda zorganizovala příchod tisíců migrantů a žadatelů o azyl na hranice Evropské unie a snaží se násilně vytvořit nový migrační koridor. Nemůžeme přijmout takové zneužívání lidských životů,“ řekla dnes Gregorová. Podle ní by měla Evropská unie schválit další sankční balíčky vůči Lukašenkovi, a navíc by se měla začít bavit s podporovateli Běloruska, včetně Ruska, o okolnostech podpory jeho režimu.

<iframe width="560" height="315" src="https://www.youtube.com/embed/hoDp_Tym5VY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

> „Tady už nejde jen o Bělorusko a jeho občanskou společnost – Lukašenkův režim přímo ohrožuje ostatní státy Evropské unie. Zpřísnění sankcí se tedy může týkat i těch zemí, které Lukašenka podporují. Lukašenkův režim přežívá jenom díky zahraničním financím těchto partnerů, jinak by i vlivem evropských sankcí dávno finančně vykrvácel,“ uvedla europoslankyně v následném prohlášení.

> „Nemůžeme se nazývat civilizovanou unií, pokud tam ty lidi necháme umrznout. Domnívám se, že bychom měli podpořit Polsko ve vyvolání Článku 4 smlouvy o NATO, tedy konzultace na úrovni NATO, jako tomu bylo v roce 2004 při krymské krizi na hranicích Litvy, Lotyšska a Polska. Jsem přesvědčená, že se jedná o hybridní konflikt, který ohrožuje bezpečnost občanů a územní celistvost,“ dodala.
