---
date:         2021-01-21
category:     blog
tags:         volby životní-prostředí zahraničí
layout:       post
title:        "Komentář Dany Balcarové: Americký prezident Biden vrací USA k Pařížské dohodě"
image:        /assets/img/articles/2021/balcarova-blazej.jpg
author:       
---
 


Praha, 21. ledna 2021 — USA se vrací k Pařížské dohodě, nově zvolený prezident Spojených států se zavázal, že do 100 dnů od své inaugurace uspořádá klimatický summit. Prezident Joe Biden bude podle svých slov naslouchat mladým lidem a klimatickým aktivistům a úzce s nimi spolupracovat. Piráti vítají obrat USA k odpovědnému přístupu k ochraně klimatu, který se pozitivně projeví v celosvětovém úsilí o zpomalení klimatického megatrendu. Proto jsme s vedoucím resortního týmu pro životní prostředí Lukášem Blažejem dnes na americké ambasádě předali gratulaci ke zvolení prezidenta Joe Bidena.

Zatímco prezident České republiky Miloš Zeman zarytě podporuje monstrózní stavbu plavebního kanálu Dunaj-Odra-Labe, nově zvolený americký prezident Joe Biden oproti tomu hned první den ve funkci zrušil povolení pro kontroverzní ropovod Keystone XL. Jeho realizace měla stát Spojené státy v přepočtu kolem 195 miliard korun a znamenala by, stejně jako v případě kanálu Dunaj-Odra-Labe, obrovský zásah do životního prostředí. O takto zodpovědném přístupu si u nás zatím můžeme nechat jen zdát. Z těchto důvodů se velmi těším na spolupráci se silným spojencem při řešení globální klimatické krize!


 

**Přeložené znění dopisu adresovaný zástupkyni amerického velvyslance Jennifer Bachus:**

> Vážená paní Bachus,

> jako předsedkyně Výboru pro životní prostředí Poslanecké sněmovny Parlamentu České republiky bych chtěla poblahopřát Joe Bidenovi k jeho vítězství v amerických prezidentských volbách v roce 2020. Gratuluji Vám k vítězství demokracie v USA. Věřím, že Spojené státy mají nyní prezidenta, který bude hájit práva amerických občanů a bude se zasazovat o právo budoucích generací uspokojovat své vlastní potřeby.

> Velmi oceňuji slib Joa Bidena, že se USA hned „první den“ jeho vlády znovu připojí k Pařížské dohodě a stane se světovým lídrem v oblasti ochrany klimatu. Podle mého názoru skutečný státník uznává závažnost globální klimatické krize.

> Těším se na naši spolupráci při řešení globální klimatické krize a na cestě obou našich zemí k dosažení uhlíkové neutrality do roku 2050.

> S úctou,

> Dana Balcarová

> Předsedkyně Výboru pro životní prostředí Poslanecké sněmovny Parlamentu České republiky
