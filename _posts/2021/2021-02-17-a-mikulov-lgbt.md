---
date:         2021-02-17
category:     blog
tags:         LGBT europarlament lidská-práva
layout:       post
title:        "Sexuální orientace jako důvod k diskriminaci? Zastupitelstvo Mikulova nepřímo podporuje zóny bez LGBT, říká Kolaja"
image:        /assets/img/articles/2021/marcel-kolaja00.jpg
author:       
---

Brusel/Mikulov, 17. února 2021 – Zastupitelé Mikulova dnes prodloužili partnerskou smlouvu s polským městem Tuchóv, které zavedlo tzv. zóny bez LGBT. Ty diskriminují mimo jiné gaye a lesby, kteří jsou tak prakticky vyháněni ze svých domovů. Dle pirátského místopředsedy Evropského parlamentu Marcela Kolaji tak zastupitelé Mikulova nepřímo podporují diskriminaci na základě sexuální orientace.

> „Na vypovězení partnerské smlouvy Piráti upozorňovali již v létě minulého roku. Polské zóny bez LGBT jsou pro mě ve dvacátém prvním století nepřijatelné. Vyhánět lidi z jejich vlastních domovů na základě sexuální orientace je nepřípustné,“ komentuje Kolaja. 

Současná vládní strana Právo a spravedlnost dlouhodobě stigmatizuje skupinu LGBT. V průběhu minulého roku byly zejména ve východních částech země vyhlášeny ‚zóny bez LGBT‘. Postup hlasitě odsoudila předsedkyně Evropské komise Ursula von der Leyen.

> „Vedení Mikulova dnes bohužel smlouvu s Tuchówem nevypovědělo. Zastupitelé města nerozhodli o ničem menším, než že diskriminace lidí má v Evropě své místo. To jednoznačně odsuzuji,“ uzavírá Kolaja.

Mikulovská radnice nyní bude prověřovat, jaká situace panuje v polském Tuchówě. Po přípravě podkladů otázku znovu projednají zastupitelé jihomoravského města. 
