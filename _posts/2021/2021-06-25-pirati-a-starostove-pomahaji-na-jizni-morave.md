---
date:         2021-06-25
category:     blog
tags:         
layout:       post
title:        "Komentář předsedy Pirátů Ivana Bartoše: Piráti a Starostové zastavují kampaň a shromažďují prostředky na pomoc bouří zasaženým lidem na jižní Moravě"
image:        /assets/img/articles/2021/Ivan_bartos99.jpg
author:       
---


Praha, 25. června 2021 - Od včerejších večerních hodin bedlivě sleduji tragédii, která postihla jižní Moravu. Vyjadřuji soucit všem, které tato přírodní katastrofa zasáhla. Čtyři lidské životy, které byly ztraceny, již nic nenahradí. Náš velký dík patří složkám záchranného systému, které pomáhají likvidovat škody, zachraňují lidské životy a pomáhají lidem vypořádat se s obrovskou zátěží, která na ně padla. Vít Rakušan pomáhá společně se starosty na místě koordinovat pomoc postiženým. Na telefonu jsem v kontaktu se členem krizového štábu Jihomoravského kraje a náměstkem hejtmana Lukášem Dubcem, a také s našimi lidmi v regionu, od krajských i městských zastupitelů po dobrovolníky, kteří pomáhají všemi silami.


Rozhodli jsme se dočasně pozastavit předvolební kampaň po celé zemi a své síly namířit směrem k postiženým regionům. Profesionálové na místě informují, aby tam nejezdily davy dobrovolníků, chybí spíše finanční pomoc na obnovu domovů, které skončily v troskách, a nejenom na ně.


**Proto vyzýváme naše členy k finanční pomoci! Aktuálně oslovujeme naše členy, dobrovolníky ale i zastupitelé, Piráty ve vedení měst a krajů, ale i poslanecký klub a další. Získané prostředky poté pošleme vybrané nadaci, která pomáhá bouří zasaženým obcím.**


Prosím všechny, kdo mohou pomoci, pojďme to udělat! Teď musíme postupovat společně.
