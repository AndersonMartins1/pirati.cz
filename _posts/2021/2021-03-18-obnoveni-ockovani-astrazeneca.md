---
date:         2021-03-18 
category:     blog
tags:         evropská-unie zdravotnictví
layout:       post
title:        "Peksa: Doufám, že členské státy rychle obnoví očkování AstraZenecou"
image:        /assets/img/articles/2021/mikulas-peksa01.jpg
author:       
---



Brusel, 18. března 2021 - Pirátský europoslanec Mikuláš Peksa vítá rychlou reakci Evropské agentury pro léčivé přípravky (EMA), která dnes potvrdila, že používání očkovací látky firmy AstraZeneca je bezpečné. Podle Peksy je potřeba začít okamžitě pokračovat s očkováním v členských zemích, které jej přerušily.

> „Je dobře, že prohlášení Evropské lékové agentury přišlo takto brzy. Mediální bouře už bohužel stihla dávat AstraZenecu do souvislosti s několika zdravotními komplikacemi, a dokonce úmrtími, ale bylo jasné, že bez řádných důkazů nemůžeme šmahem považovat vakcínu za nebezpečnou. Je úleva vědět, že vakcína je opravdu bezpečná, protože narušením důvěry v jednu vakcínu by byla celá očkovací kampaň silně pošramocená. Je potřeba okamžitě narušenou důvěru obnovit a, jak říkám celou dobu, rychle očkovat každého, kdo o to má zájem. Jsem rád, že se potvrdila moje důvěra v Evropskou lékovou agenturu, a doufám, že členské státy, které očkování přerušily, ho rychle spustí,“ říká Mikuláš Peksa.
