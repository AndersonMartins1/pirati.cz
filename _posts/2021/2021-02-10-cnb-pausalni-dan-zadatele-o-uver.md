---
date:         2021-02-10 
category:     blog
tags:         legislativa finance
layout:       post
title:        "ČNB bude sledovat přístup bank k žadatelům o úvěr s paušální daní, uvedl v odpovědi Pirátům guvernér ČNB"
image:        /assets/img/articles/2021/tomas-martinek00.jpg
author:       
---

 

Praha, 10. února 2021 – Pirátskému poslanci Tomáši Martínkovi dnes přišla odpověď od guvernéra České národní banky Jiřího Rusnoka. Martínek, člen Rozpočtového výboru Poslanecké sněmovny, se na guvernéra obrátil s dotazem, jak budou dle regulátora, kterým je ČNB, postupovat české banky v případě prověřování bonity klienta při žádosti o úvěr v případě, že žadatel využívá nové paušální daně. Podle guvernéra budou banky primárně vycházet z údajů deklarovaných v žádosti o úvěr a výpisů z bank, kde má klient účet a data z úvěrových a dalších registrů pak budou zpracována dle současných metod. Banky také budou zohledňovat, že paušální daň může využívat pouze OSVČ s příjmy do jednoho milionu korun ročně.

> „Banky stanovují tzv. behaviorální rating klientů, který je zejména u živnostníků objektivnějším způsobem než pouhé posuzování příjmů uvedených v daňovém přiznání. V případě, že OSVČ využijí novou paušální daň, a banky budou zpracovávat žádost nového klienta, u nějž nebudou znát historii účtu a zpracování ratingu dle dat nebude možné, lze podle guvernéra očekávat, že budou finanční domy po klientech vyžadovat výpisy z bank, kde má žadatel vedený účet. V odpovědi pan guvernér Rusnok uvedl, že ČNB bude přístupy bank průběžně sledovat a v případě potřeby je připravena věc s bankami diskutovat,“ citoval ze zaslané odpovědi poslanec Martínek.
