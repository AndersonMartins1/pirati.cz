---
date:         2021-06-30
category:     blog
tags:         lgbt trans lidská-práva
layout:       post
title:        "Trans lidé, jste krásní! K spontánní výzvě Pirátky Gregorové se za jediný den připojilo na 2000 lidí"
image:        /assets/img/articles/2021/Gregorova_u_schodu.jpg
author:       
---

Brusel/Praha, 30. června 2021 - Pirátka Gregorová spustila spontánní jednodenní akci na podporu trans osob, do nichž se nevybíravě opřel prezident Miloš Zeman. Na sociálních sítích se za 24 hodin zapojily téměř 2 tisíce lidí. Gregorová tak organizacím pomáhajícím trans lidem daruje 95 tisíc korun.

> „Trans lidé, jste krásní. Krásní duší, krásní navenek. Opakujte si to každý den. Pokud se cítíte, jako že nezapadáte a všechno je špatně, pusťte si video od Contrapoints na YouTube nebo kontaktujte linku bezpečí. Nejste v tom sami. Nikdy. Jsme tu pro vás,“ napsala Gregorová na svém [Twitteru.](https://www.pirati.cz/assets/pdf/dopis_vlada_eslp_1-2021.pdf) 

> „A jelikož nenávisti už je šířeno dost, rozhodla jsem se po vzoru jiných lidí na internetu poslat 50 Kč za každého člověka, který tento status okomentuje,“ přidala na [Facebooku](https://www.facebook.com/MEPGregorova) a [Instagramu.](https://www.instagram.com/ruzovarebelka/?hl=cs) A spustila tak spontánní kampaň. „Peníze poputují vybraným organizacím, které LGBT+ osobám pomáhají procházet těžkostmi, které bohužel ještě jejich identita může přinášet (zpětně informuji, které jsem obdarovala). Ať je chcete také podpořit, nebo chcete šířit nenávist, vězte, že přispějete na pomoc jiným lidským bytostem.“

Za 24 hodin se pod statusem sešlo nečekaných 1900 komentářů, v drtivé většině pozitivních a podporujících. Ochotně ovšem přispěli rovněž autoři těch negativních. Europoslankyně tedy nakonec daruje 95 tisíc korun, které rozdělí mezi organizace Trans*parent, S barvou ven a In IUSTITIA.

> „Nejde ale jenom o ty peníze, které pomohou lidem, které někteří představitelé mají potřebu veřejně dehumanizovat. Podařilo se vám tu hlavně vytvořit pozitivní, přátelské a lidské prostředí. Oáza lásky ve vodách internetu,“ neskrývá radost Gregorová.

> „Po dlouhé době jsem se nedívala do komentářů s obavou, jaká nenávist a urážky se na mě a na ty, o kterých píši, zase vysypou. Snad nám tahle nálada vydrží a do příště si všichni odneseme, že je lepší šířit lásku a mír než nenávist a zlost,“ dodává. 
