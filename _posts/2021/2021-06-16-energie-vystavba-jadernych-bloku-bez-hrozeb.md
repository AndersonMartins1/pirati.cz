---
date:         2021-06-16
category:     blog
tags:         sněmovna bezpečnost energetika
layout:       post
title:        "Piráti a STAN spoluprosadili návrh, aby se z tendru na Dukovany vyřadilo Rusko a Čína. Chtějí chránit i peněženky občanů a bránit zdražení energií"
image:        /assets/img/articles/2021/petr-tresnak00.jpg
author:       
---



Praha, 16. června 2021 - Demokratické opozici se podařilo zavázat vládu, aby se výstavby nového bloku Dukovan neúčastnily ruské a čínské firmy. Jejich vyloučení z tendru zajistí pozměňovací návrhy k tzv. lex Dukovany, které připravil pirátský poslanec Jan Lipavský, a kabinet jej na základě vyjednávání slíbil podpořit.  Za Piráty a Starosty je ale zásadní také ochránit finance daňových poplatníků. Připravili proto legislativu, aby se projekt negativně nepromítl například do cen energií. Vládní poslanci ovšem návrh smetli.

> „Před vlivem autoritářským států varujeme dlouhodobě, mé pozměňovací návrhy tak navazují na systematickou práci Pirátů. Dbát na národní bezpečnost musíme ve všech sektorech, a energetika není výjimkou. Samotný zákon s těmito pozměňovacími návrhy navíc nebude mít vliv na cenu projektu,“ uvedl pirátský poslanec Jan Lipavský.

> „Jsme rádi, že se na bezpečnostních aspektech podařilo najít politickou shodu. Avšak pro nás je stejně tak důležité chránit peníze daňových poplatníků. Požadovali jsme proto také garance, že finanční náklady nedopadnou na naše občany ani státní rozpočet. Navrhovali jsme zastropování výkupní ceny z nového zdroje a aplikování dalších standardních přístupů v cenotvorbě, tak jak je obvyklé u podobných zákonů. Nic z toho ovšem vládní poslanci nepodpořili a znovu tak dokázali, že jsou pro ně zájmy občanů až na druhém místě,“ uvedl pirátský poslanec Petr Třešňák, který je členem sněmovního Podvýboru pro energetiku.

> „Od začátku jsme jasně deklarovali naše požadavky, které musí být splněny, abychom zákon mohli podpořit. Cena celé elektrárny musí být soutěžena jako fixní, aby nedošlo k  vícenákladům při výstavbě,“ popsal místopředseda hnutí STAN Petr Gazdík.

> „Do oficiálního usnesení vlády nebyl zahrnut klíčový fakt, že čínské ani ruské firmy nebudou přizvány do tendru, zvláště po aféře Vrbětice, proto je klíčové, že s námi ministr veřejně deklaroval, že se nic takového nestane, a dohodli jsme se, aby bylo do zákona jasně přidáno, že žádná z těchto zemí tendru účastna nebude, což se chystáme v zákoně napravit pozměňovacími návrhy v Senátu. K tendru máme od začátku zásadní výhrady budeme pečlivě sledovat, zda budou naše stanovené podmínky ministerstvem skutečně přijaty,” doplnil Gazdík.
