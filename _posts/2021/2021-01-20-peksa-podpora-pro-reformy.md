---
date:         2021-01-20
category:     blog
tags:         vzdělávání evropská-unie digitalizace
layout:       post
title:        "Díky Pirátovi Peksovi budou mít státy lepší podporu při zavádění reforem"
image:        /assets/img/articles/2021/mikulas-peksa00.jpg
author:       
---
 
 

Brusel, 20. ledna 2021 – Celkem 30 pozměňovacích návrhů se tento týden podařilo v Evropském parlamentu prosadit pirátským europoslancům. Návrhy pomůžou členským státům s férovým žádáním o dotace do výzkumu nebo třeba na nové reformy. Vše bylo součástí tzv. Nástroje pro technickou kontrolu (TSI), jehož zpravodajem byl europoslanec Mikuláš Peksa.

> „Potřebujete poradit, jak přeorientovat region závislý na uhlí novým směrem? Snažíte se o digitalizaci státní správy? Připravujete velkou systémovou reformu sociálních dávek? S tímhle TSI dokáže státům pomoci, protože takový úkol může snadno přesáhnout kapacitu jednotlivé země. Nástroj pro technickou podporu vám dá přístup k radám i finanční podpoře a umožní potřebné reformy reálně provést,“ vysvětluje Peksa.

> „Odsouhlasením návrhu jsme zavedli širokou transparenci TSI a nutnost zveřejňování výsledků a zpracovaných v rámci TSI. A nejen to – veřejné by měly být i všechny studie, softwarové nástroje a další vedlejší produkty, jako třeba specializovaný výzkum. Nástroj se dle Parlamentu měl řídit zásadou ‚veřejné peníze, veřejné výsledky‘. U nástroje pro podporu reforem veřejné správy to vnímám jako naprostou nutnost: občané mají právo vědět, na základě jakých dat, ve spolupráci s kým a proč dojde v jejich státě ke změnám,“ dodává Peksa.

Tyto principy ale narazily na odpor členských států v Radě. Výsledkem je kompromis, ve kterém se mohou státy rozhodnout mnoho podkladů nezveřejnit a prohlásit je za citlivé. To Peksa považuje za velmi nešťastné z pohledu národních států. Transparence státního aparátu a zahrnování občanů do rozhodnutí totiž podle něj nejsou hrozby, ale cesta k efektivnější správě společných věcí.
