---
date:         2021-01-26
category:     blog
tags:         finance kontrola-moci-a-mocných 
layout:       post
title:        "Česko může zabránit odlivu peněz do daňových rájů. Ušetřilo by se na roční plat pro 20 tisíc zdravotních sester"
image:        /assets/img/articles/2021/mikulas-peksa01.jpg
author:       
---



Praha/Brusel, 26. ledna 2021 – Právě český hlas může rozhodnout, zda Evropská unie zakročí proti daňovým únikům velkých nadnárodních firem. Brzy se totiž bude rozhodovat o návrhu pravidel vykazování zisku podle jednotlivých států, což podle propočtů Pirátů ušetří jenom Česku na zhruba 10 miliard korun ročně. Rozhodnutí o návrhu je jednou z priorit nového portugalského předsednictví Rady EU.

Příjmy nebo zaplacené daně a to evidované pro každou zemi zvlášť. To je ve zkratce nový systém transparentního vykazování zisků.

> „Dnešním dnem spouštíme kampaň a informační web k novému systému transparentního vykazování zisků. Důvod je jednoduchý – chceme vysvětlit, proč je veřejné vykazování důležité, a přesvědčit poslance a vládu, aby hlasovala PRO přijetí tohoto transparentního nástroje v evropské Radě pro konkurenceschopnost. Aby návrh prošel, musí ho schválit 15 z 27 zemí EU a tyto země musí reprezentovat alespoň 65 % celkové populace EU. Situace teď vypadá velmi těsně, takže český hlas bude hrát naprosto zásadní roli,“ vysvětluje pirátský europoslanec Mikuláš Peksa.

> „Česko přichází ročně o miliardy korun, za 84 % těchto úniků můžou velké nadnárodní korporace, které operují v daňových rájích. Tento velmi účinný evropský nástroj je první krok k nápravě – nemůžeme řešit, co nevidíme. Když uvidíme, že firmy vykazují velké zisky v zemích, kde mají nízkou ekonomickou aktivitu nebo žádné zaměstnance, bude pro firmy mnohem těžší úniky tajit před státy nebo zákazníky, kterým se takové praktiky nelíbí,“ říká pirátský poslanec František Kopřiva.

Budoucnost veřejného vykazování je ale stále nejistá. Některé státy totiž usilují o to, aby se změnil právní základ pro tento legislativní návrh. 

> „Z Rady pro konkurenceschopnost by se návrh přesunul do Rady pro hospodářské a finanční záležitosti. Tento přesun momentálně podporuje i Česko. Tam by se však návrh schvaloval jednomyslně a stačil by hlas jediného daňového ráje k zamítnutí. Proto je důležité hlídat i správný proces. A nejde o málo – ročně nás úniky stojí jak spoustu peněz, tak důvěry v systém a základní spravedlnost“ dodává Mikuláš Peksa.

Štve vás to stejně jako nás a chcete férové danění velkých firem? Připravili jsme otevřený dopis Andreji Babišovi a Aleně Schillerové, ve kterém je vyzýváme, aby transparentní vykazování zisků podpořili. Samozřejmě dáváme dopis k podepsání všem českým poslancům. Na naší stránce tak postupně uvidíte, kdo už dopis podpořil.

[https://spravedlivedane.cz/](https://spravedlivedane.cz/)

Vyzýváme tímto české občany, aby napsali jakémukoliv poslanci (ať už dopis, e-mail nebo jen zprávu na sociálních sítích) a vyzvali ho nebo ji, aby se pod dopis podepsali! Stačí, když se nám ozvou na (mail).

* Dopis najdete [zde](https://www.pirati.cz/assets/pdf/dopis-danove-raje.pdf).

