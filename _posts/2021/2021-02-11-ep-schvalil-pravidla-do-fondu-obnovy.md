---
date:         2021-02-11 
category:     blog
tags:         evropská-unie finance
layout:       post
title:        "Miliardy z unijního příspěvku mohou jít i do Open Source řešení. Co to je? Prozradí Marcel Kolaja"
image:        /assets/img/articles/2021/marcel-kolaja00.jpg
author:       
---



Brusel, 11. února 2021 - Evropský parlament včera schválil pravidla pro rozdělování peněz z Fondu obnovy. Pirátům se podařilo mimo jiné prosadit i větší ochranu osobních dat. Podporu získala i tzv. Open Source řešení, tedy software s otevřeným zdrojovým kódem. Co to znamená? A proč je otevřený zdrojový kód lepší než ten uzavřený?

> „Každý program v počítači, na mobilu či jiném zařízení obsahuje programy, software. Ty musel někdo naprogramovat, respektive „nakódovat“. Z takových kódů je tvořen i webový prohlížeč, ze kterého následující řádky právě čtete. Je pak rozhodnutím jednotlivých firem, případně programátorů, zdali si tento zdrojový kód nechají pro sebe, anebo jej odhalí – tedy otevřou. Odtud tedy otevřený zdrojový kód neboli Open Source,“ vysvětluje místopředseda Evropského parlamentu Marcel Kolaja.

> „Open source řešení využívá například známá automobilka Tesla, kterou vlastní nejbohatší muž planety Elon Musk. Sám v minulosti zmínil, že podle něj otevřený zdrojový kód podporuje inovace, protože firmy si navzájem sdílí software, který již vytvořili. Muskova firma se v důsledku tohoto přístupu dlouhodobě rozvíjí a roste. Jednoduše řečeno: sdílení zdrojového kódu, tedy Open Source řešení, pomáhá firmám a ostatním organizacím, aby se rychleji posouvali kupředu,“ dodává Kolaja.

Z unijního Fondu obnovy jenom Česku připadne 182 miliard korun. Peníze půjdou na překonání krize způsobené koronavirem. Minimálně 20 % peněz mělo jít do digitalizace a díky tlaku Pirátů se do textu tohoto nařízení podařilo prosadit, že by finanční zdroje v oblasti digitalizace měly jít také do Open Source řešení.

