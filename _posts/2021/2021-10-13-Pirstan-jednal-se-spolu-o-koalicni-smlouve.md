---
date:         2021-10-13
category:     blog
tags:         vláda
layout:       post
title:        "Piráti a Starostové a SPOLU se shodli na společné přípravě koaliční smlouvy. K podpisu by mělo dojít 8. listopadu"
image:        /assets/img/articles/2021/bartos-rakusan-spolu.jpg
author:       
---


 

Praha, 13. října 2021 – Koalice Pirátů a Starostů dnes jednala s koalicí SPOLU o harmonogramu jednání, které by mělo vést k podpisu koaliční smlouvy, a to nejpozději do 8. listopadu. Společná jednání šesti pracovních skupin se budou v příštích týdnech zabývat programovými prioritami příští vlády. Každá ze stran zastoupených v obou koalicích bude mít po jedné osobě v expertním týmu, další setkání koaličních špiček proběhne opět příští týden. 

> „Už první den po volbách se předsedové politických stran ve dvou koalicích sešli k podpisu memoranda o společném postupu s cílem připravit kvalitní programové prohlášení a k ustavení vlády, která přinese změnu v této zemi. A tímto směrem také míříme. Dnešní jednání bylo velice konstruktivní, máme jasný cíl a za tím jdeme,“ uvedl předseda Pirátů Ivan Bartoš.

> „Naše probíhající jednání se nesou v poklidné atmosféře a na každém z účastníků je vidět chuť se domluvit. To považuji za dobrou zprávu pro voliče, kteří dali najevo, že si přejí změnu. Vytvořili jsme nyní harmonogram dalších jednání a ustanovili šest skupin, které se budou zabývat společnými tezemi koaliční smlouvy,“ doplnil předseda Starostů Vít Rakušan. 
