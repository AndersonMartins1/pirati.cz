---
date:         2021-09-16
category:     blog
tags:         evropská-unie legislativa
layout:       post
title:        "Europoslanci chtějí ukončit testování na zvířatech. „Nepatří to do moderní společnosti,“ říká Peksa"
image:        /assets/img/articles/2021/testovani_na_zviratech_kralicek.jpg
author:       
---

Štrasburk, 16. září 2021 - Konec testování na zvířatech a s ním spojeným utrpením pro miliony psů, koček, opic i potkanů dnes schválili europoslanci spolu s Piráty. Evropská komise musí podle schváleného usnesení vypracovat celoevropský akční plán s konkrétními cíli a milníky, jak co nejvíce omezit používání zvířat při pokusech. Evropský parlament chce přednostně podporovat výzkumné a inovační iniciativy, které nejsou založeny na zvířatech.

> „Cílem je zafinancovat rychlý vývoj, který povede ke vzniku alternativních testovacích metod. Pomoci by mohl například program Horizont EU. Je jasné, že po nějakou dobu ještě bude potřeba využívat zvířata, například nyní při vývoji vakcín to bylo doslova nutné k zastavení celosvětové pandemie. Nicméně tyto pokus musí probíhat za kvalitních podmínek, které budou minimalizovat bolest, strach a utrpení zvířat,“ říká europoslanec Mikuláš Peksa.

> „Zneužívání zvířat pro výzkum a testování nepatří do moderní společnosti, která si zakládá na tom, že pečuje o svou faunu a flóru. V Evropském parlamentu jsme podpořili zákaz testování a výzkumu na zvířatech. Není to nic, co by ohrozilo rychlost vývoje – postupy testování vědeckým vývojem vylepšíme a nahradíme tak, aby už žádná zvířata při pokusech netrpěla,“ zdůrazňuje Peksa.

Podle statistik Evropského parlamentu bylo jenom v roce 2017 zaznamenáno 9,58 milionů případů testování na zvířatech. Hlavním účelem byl výzkum (69 %), následovaly pokusy, nezbytné pro splnění legislativních požadavků léků a chemických látek (23 %) a rutinní výroba (5 %). Testování kosmetických výrobků na zvířatech je v EU zakázáno od roku 2009.
