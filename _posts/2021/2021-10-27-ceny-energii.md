---
date:         2021-10-27
category:     blog
tags:         energie evropská-unie europarlament
layout:       post
title:        "Ceny energií zkrotíme jedině společně. Řešením jsou i obnovitelné zdroje, říkají pirátští europoslanci"
image:        /assets/img/articles/2021/kolaja-gregorova-peksa.jpg
author:       
---

Brusel, 27. října 2021 – Společné nákupy plynu, přímá pomoc ohroženým ale také větší důraz na obnovitelné zdroje a diverzifikaci. To je ve zkratce podle pirátských europoslanců řešení aktuální krize kolem vysokých cen energií. Roste hlavně cena plynu, která ovlivňuje cenu elektřiny. Změna legislativy ohledně emisních povolenek podle europoslanců rychlý efekt nepřinese.

> „Je nutné si uvědomit, že cenu elektřiny ovlivňují emisní povolenky maximálně z 10 %. Zbytek ceny je způsobem prudkým nárůstem ceny plynu. Ten zdražuje globálně hlavně kvůli chaotické obnově průmyslové výroby a to zejména na asijských trzích. Evropští dodavatelé zareagovali pozdě, což se projevuje prudkým růstem cen pro spotřebitele,“ vysvětluje pirátský europoslanec Mikuláš Peksa, který se tématu věnuje ve výboru pro průmysl, výzkum a energetiku. 

> Europoslankyně Markéta Gregorová upozorňuje na rizikovou pozici Evropské unie, která je teď v podstatě závislá na dodávkách plynu, s tím že velký podíl má ruský plyn. „Rusko využívá suroviny jako styl své zahraniční politiky a určitou formu svého nátlaku. I proto je potřeba z dlouhodobého hlediska omezit naší závislost na dovozovém plynu tím, že budeme mít diverzifikovat své zdroje, a také se zaměříme na dostatek vlastních, čistých zdrojů energie,“ říká Gregorová. 

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2FMEPGregorova%2Fvideos%2F598972904579522%2F&show_text=false&width=560&t=0" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

Účty už se statisícům Čechů zvyšují teď a to kvůli ukončení dodávek společnosti Bohemia Energy. „To je naprosto ojedinělá situace a čekám od státu, že zasáhne. Je potřeba rychle pomoci lidem, kterým už teď hrozí sociální problémy. Existují případy, kdy ještě minulý měsíc platili 800 korun a teď najednou 8 tisíc. Vláda musí zjistit, kolika lidí se to týká a těm pomoci. Plošné snížení daní ale není systémovým řešením, navíc jde proti unijnímu právu a Česku by hrozily sankce. Na evropské úrovni je pak nutné musíme dorovnat zásoby plynu například společným nákupem.“ dodává Mikuláš Peksa. 

[Rozhovor s Markétou Gregorovou sledujte zde](https://fb.watch/8V7SCW4UbS/)
