---
date:         2021-07-27
category:     blog
tags:         lidská-práva evropská-unie bezpečnost
layout:       post
title:        "Jak může komunální politik zamezit šmírování občanů? Pirátky přinášejí užitečné tipy"
image:        /assets/img/articles/2021/post_newsletter_gregorova_reclaim_face.png
author:       
---

Praha/Brusel, 27. července 2021 – Pirátky Klára Kocmanová a Markéta Gregorová přinášejí užitečné tipy komunálním politikům pro minimalizaci plošného šmírování občanů. Šmírování občanů v obci mohou zamezit například prosazením obecného ustanovení zákazu používání technologií na rozpoznávání obličejů v obci nebo omezením možnosti starosty uzavírat smlouvy na nákup techniky, softwaru a služeb pro sběr a využití biometrických dat. Piráti uvádějí tyto a další tipy na [nových stránkách](https://zo.pirati.cz/tvare) věnovaných boji proti problematickému sběru dat o obyvatelích. Europoslankyně Markéta Gregorová a lídryně středočeské kandidátky Klára Kocmanová tak pokračují v kampani Vraťte nám naše tváře.

> „Pandemická doba přinesla nové výzvy – naše životy se přesunuly ve velké míře do digitálního prostředí, a dochází k bezprecedentnímu sběru dat nejen o našem chování, ale i o nás samotných. Více než kdy dřív se tak musíme starat o svoje soukromí. Proto chci tento zásadní problém připomínat,“ vysvětluje spolu-lídryně koalice Pirátů a STAN ve Středočeském kraji Klára Kocmanová. Ta pomáhá se sháněním podpisů pod petici v rámci kampaně Reclaim your face (Vraťte nám naše tváře). 

Ultimátním cílem petice i celé kampaně je zavedení platné legislativy [bránící masovému šmírování](https://www.pirati.cz/tiskove-zpravy/a-kampan-tvar.html), ke kterému může docházet jak ze strany státu, tak i soukromých firem. „Naše frakce v Evropském parlamentu vyrobila [skvělou online hru](https://www.greens-efa.eu/tools/game/index.html), která simuluje procházku po městě plném kamer, které sbírají biometrická data. Je to super interaktivní způsob, jak informovat o důležitosti ochrany proti plošnému sledování,“ dodává europoslankyně Markéta Gregorová. 

> „Vyzývám všechny, které téma zajímá, aby se přidali k výzvě #paperbagsociety, Sama se chystám taky navštívit letošní Big Brother Film Festival, který proběhne v září,“ doplňuje Kocmanová.

Více informací o kampani i možnost připojit se k petici najdete na [oficiálních stránkách](https://zo.pirati.cz/tvare).
