---
date:         2021-08-23
category:     blog
tags:         evropská-unie bezpečnost lidská-práva
layout:       post
title:        "Europoslankyně Gregorová: Klíčová teď bude humanitární pomoc v Afghánistánu"
image:        /assets/img/articles/2021/gregorova_janis_nova_schody.jpg
author:       
---

Brusel, 23. srpna 2021 - Pirátská europoslankyně Markéta Gregorová souhlasí se zvýšením částky Evropské unie vyčleněné na humanitární pomoc v Afghánistánu. Ta by měla být tak vyšší než současných v přepočtu 1,5 miliardy korun. Podle europoslankyně je humanitární pomoc důležitá a nutná je také pomoc všem našim spolupracovníkům, stejně jako spolupracovníkům Evropské unie. Právě těm totiž jinak hrozí smrt.

> „Jsem zděšená, jak Talibánci zacházejí s novináři a s některými spolupracovníky Evropské unie. Objevují se zprávy o týrání či mučivém zabíjení. To nesmíme dopustit. Lidé, se kterými jsme spolupracovali, jsou také naší zodpovědností. Pomáhat umíme, zvládli jsme pomoc Bělorusům. Je naší povinností teď na oplátku pomoci těm, kteří pomáhali nám,“ uvádí europoslankyně Gregorová.

> Podle ní je nutné sledovat bezpečnostní situaci v regionu a asistovat, kde je nutné. Podle odhadů už nyní potřebuje humanitární pomoc asi polovina Afghánců. „Není vyloučena ani migrační vlna, a právě na prevenci nelegální migrace se musí podílet i mimoevropské země. To bude úkol nejenom pro nás, ale pro celou Evropskou unii,“ dodává Gregorová s tím, že velký vliv může mít i české předsednictví Rady EU za méně než rok.

Evropská komise již minulý týden oznámila, že rozvojová pomoc v Afghánistánu bude podmíněna dodržováním lidských práv, dobrým chováním k menšinám a respektu k ženám.
