---
date:         2021-07-16
category:     blog
tags:         kontrola-moci-a-mocných spravedlnost-a-justice
layout:       post
title:        "Piráti podali žalobu na premiéra. Požadují u soudu omluvu za šíření lži"
image:        /assets/img/articles/2021/jakub-michalek01.jpg
author:       
---



Praha, 16. července 2021 - Piráti podávají žalobu na premiéra Andreje Babiše za šíření lži na Twitteru, že chtějí lidem zdaňovat přebytečné metry bytů a nastěhovat do domácností migranty. Žádají za lživý výrok písemnou omluvu. Strana se pokusila prvně s předsedou vlády věc řešit mimosoudní cestou, ten to ale odmítl.

> „Pan Babiš napsal na sociální síť lež, že máme v úmyslu nastěhovat lidem do bytů migranty či zdanit přebytečné metry nemovitostí. Nic takového Piráti v programu samozřejmě nemají a nikdy neměli a pan Babiš i jeho kolegové to moc dobře vědí. Premiér o Pirátech dlouhodobě lže, protože se bojí, že po následujících volbách přijde o moc a peníze, které dlouhodobě čerpá z kapes daňových poplatníků. Hlavní problém ovšem je, že se neštítí výmysly strašit běžné lidi, kteří už tak mají kvůli pandemii obav přehršle. Vyzvali jsme proto pana Babiše k omluvě a stáhnutí lživého příspěvku. To ale odmítl, nezbylo nám tak nic jiného než jít soudní cestou. Premiér této země totiž nesmí jednat jako vrchní dezinformátor a děsit vlastní občany, tomu je nutné se v zájmu lidí postavit,“ uvedl předseda poslaneckého klubu Pirátů Jakub Michálek.  

Program pro oblast daní lze najít [zde](https://www.piratiastarostove.cz/program/resort/finance/). 

Stanovisko Pirátské strany k migraci [zde](https://www.pirati.cz/tiskove-zpravy/stanovisko-k-uprchlikum-2020.html).
