---
date:         2021-01-12
category:     blog
tags:         lidská-práva legislativa
layout:       post
title:        "Ústavní soud neuznal stejnopohlavnímu páru zahraniční osvojení dvou dcer. Piráti odmítají diskriminaci, prosazují rovné manželství pro všechny"
image:        /assets/img/articles/2021/frantisek-kopriva00.jpg
author:       
---


 

Praha, 12. ledna 2021 – Ústavní soud včera odmítl umožnit stejnopohlavnímu páru osvojit si své dvě dcery. A to i přesto, že byly již legálně osvojeny v souladu s americkým právem a společně žijí jako jedna rodina. Soud tím odmítl uznat realitu a místo toho, aby se snažil rozhodovat v nejlepším zájmu rodiny a dětí, se postavil na stranu formalistického výkladu práva, který nerespektuje rodinné vazby uznané jinými státy. 

Rozhodnutí Ústavního soudu nás mrzí, stát by neměl házet klacky pod nohy stejnopohlavním párům, které si osvojily děti v souladu s právem v zahraniční. Bylo rozhodnuto, že místo respektu k fungující rodině, bude český stát vynucovat své podmínky osvojení dítěte, když chce rodina žít v Česku. 

Jestliže považujeme rodinu za základ lidského soužití, stát by měl rodinu chránit, ať už má jakoukoliv podobu, nikoliv hájit překážky, které jsou už v zahraničí odstraněné.  

Osvojování dětí druhým partnerem by vyřešilo uzákonění manželství pro všechny, které Piráti dlouhodobě podporují, ovšem v tomto volebním období se pro tento návrh ve Sněmovně nenašla potřebná většina.   
