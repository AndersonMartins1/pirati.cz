---
date:         2022-05-09
category:     blog
tags:         kontrola-moci-a-mocných transparence korupce legislativa
layout:       post
title:        "Pirátští ministři zveřejnili majetková přiznání a vyzvali k tomu i ostatní. Chtějí, aby bylo zveřejňování pro politiky opět povinné"
image:        /assets/img/articles/2022/ivan-majetkove-priznani.jpg
author:       
---

Praha, 9. května 2022 – Ministři mají povinnost podávat majetková přiznání v takzvaném centrálním registru oznámení. Nejsou ale veřejně dostupná pro občany ani média. Pirátští ministři proto zveřejnili svoje majetková přiznání. Zároveň bojují za to, aby bylo zveřejňování za politiky povinné. To má přinést mimo jiné novela zákona o střetu zájmu, kterou dlouhodobě prosazují. 

> *„Jako Piráti jsme jsme zcela otevření, nikdy jsme nic neskrývali. Dáváme tak veřejnosti k prostudování vstupní majetková přiznání všech našich ministrů. Považujeme to totiž za úplnou samozřejmost a vyzýváme ostatní k tomu samému,”* sdělil předseda Pirátů Ivan Bartoš. 

> *„Bojujeme také za novelu o střetu zájmu, kterou připravil Jakub Michálek a podpořila celá vládní koalice. Ta zavede, aby byla přiznání zveřejňovaná povinně, a lidé tak viděli politikům pod prsty. S novelou budou mít utrum konečně i politici, kteří by chtěli zneužívat média nebo odsávat peníze daňových poplatníků pro svoje firmy. Opozice toto protikorupční opatření bohužel blokuje, protože hájí zájmy oligarchů a otevřenost a transparence jsou pro ni sprostá slova. My se ale nedáme a stopku na střet zájmů a další čachry nakonec prosadíme,”* doplnil Bartoš.

Vstupní majetková přiznání za pirátské ministry naleznete zde:

**[Ivan Bartoš](https://github.com/pirati-web/pirati.cz/blob/gh-pages/assets/img/articles/2022/ozn%C3%A1men%C3%AD_Ivan_Barto%C5%A1.pdf)**

**[Jan Lipavský](https://github.com/pirati-web/pirati.cz/blob/gh-pages/assets/img/articles/2022/Oznameni_Jan_Lipavsk%C3%BD.pdf)**

**[Michal Šalomoun](https://github.com/pirati-web/pirati.cz/blob/gh-pages/assets/img/articles/2022/Oznameni_Michal%20%C5%A0alomoun.pdf)**


