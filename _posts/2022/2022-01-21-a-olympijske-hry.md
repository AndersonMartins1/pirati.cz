---
date:         2022-01-21
category:     blog
tags:         zahraničí lidská-práva
layout:       post
title:        "Peksa: Vyzýváme evropské státy, aby bojkotovaly Zimní olympijské hry 2022"
image:        /assets/img/articles/2021/peksa_ep.jpg
author:       
---

Brusel, 21. ledna 2022 - Piráti s kolegy z Evropského parlamentu vyzývají členské státy EU, aby diplomaticky bojkotovaly ZOH 2022. Podle předsedy Evropské pirátské strany Mikuláše Peksy bude cokoliv menšího považováno za toleranci pošlapávání lidských práv ze strany Pekingu. Výzva má podporu napříč europarlamentem i jednotlivými národními parlamenty. Podpesalo jí celkem 66 evropských politiků.

Jak uvádí signatáři otevřeného dopisu, hlavním důvodem bojkotu je těžké porušování lidských práv v komunistické Číně. Situace navíc podle nich zhoršuje. Političtí vězni často čelí mučení a občané jsou pod neustálým dohledem. Například Tibeťané podle Amnesty International nakonec přistupují až k tak extrémním činům, jako je sebeupálení. 

> „Čínské porušování lidských práv je v rozporu se základními principy olympijských her, mezi něž patří zachování lidské důstojnosti, sociální odpovědnost a respektování univerzálních etických principů. Proto jsem se rozhodl vyzvat členské státy Evropy, aby olympijské hry v roce 2022 bojkotovaly diplomaticky. Mezinárodní olympijský výbor (MOV) v roce 2017 doplnil požadavek na dodržování lidských práv pro hostitelské státy, nyní však musíme zajistit, aby výbor tento závazek dodržel. Nemůžeme mlčet tváří v tvář zvěrstvům páchaným v například Tibetu,“ říká pirátský europoslanec Mikuláš Peksa, předseda zájmové skupiny pro Tibet v rámci Evropského parlamentu, který inicioval dopis společně s kolegyní Isabel Santos.

Diplomatický bojkot znamená, že sportovci budou mít i nadále povolenou účast na olympijských hrách, ale političtí představitelé na ně nedorazí. Bojkot by měl pokračovat do té doby, než čínská vláda neprokáže prokazatelné zlepšení v oblasti lidských práv v Hongkongu, Východním Turkestánu, Tibetu a Jižním Mongolsku, Macao i jinde, kde k porušování dochází. 

> „V červencovém usnesení vyzval Evropský parlament, aby v EU proběh diplomatický bojkot olympijských her. Nyní musíme tento postoj znovu potvrdit a zajistit, že s ním vlády evropských států počítají," uzavírá Peksa. 

* [Výzvu k bojkotu i s podpisy najdete zde.](https://www.pirati.cz/assets/pdf/Boycott of Beijing Olympics_SIGNED by MEPs and MPs - FINAL.pdf)
