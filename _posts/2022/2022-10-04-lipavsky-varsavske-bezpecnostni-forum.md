---
date:         2022-10-04
category:     blog
tags:         zahraničí bezpečnost
layout:       post
title:        "Ministr Lipavský vystoupil na Varšavském bezpečnostním fóru k ruské agresi"
image:        /assets/img/articles/2022/lipavsky-varsavske-bezpecnostni-forum.jpg
author:       
---

Varšava, 4. října 2022 - Ministr Jan Lipavský v úterý 4. října 2022 vystoupil v rámci Varšavského bezpečnostního fóra na ministerském panelu s názvem „Jednotní stojíme, rozdělení padneme. Naše odpověď na válku na Ukrajině“. Ten byl zaměřen na posilování evropské jednoty v kontextu ruské agrese na Ukrajině.

> *„Název panelu je všeříkající. Jednotní stojíme, rozdělení padneme. Strategií Ruska je nás rozdělit, šířit strach a zasévat neshody do naší společnosti. Jsem hrdý na to, že se společně bráníme a nepodléháme ruské hře. Naše jednota a odhodlání jsou klíčové,“* uvedl ministr Lipavský v diskusi.

Spolu s ministrem Lipavským vystoupili v panelové diskusi šéfka německé diplomacie Annalena Baerbock, chorvatský ministr zahraničí Gordan Grlić Radman a polský ministr pro evropské záležitosti Konrad Szymanski. Fórum bylo určeno pro členy vlád, představitele parlamentů, zástupce obrany z EU i NATO a zástupce místních samospráv a think-tanků. Slavnostního zahájení se zúčastnila i paní Olena Zelenska, první dáma Ukrajiny.

Letošní ročník Fóra se zaměřil na oblast obrany, energetiky, kybernetické bezpečnosti a odolnosti evropských i transatlantických demokracií. Debata na Varšavském bezpečnostním fóru podtrhla, jak statečně Ukrajinci bojují a jak je naše pomoc pro Ukrajinu klíčová.

Na okraj fóra se ministr Lipavský setkal s Olgou Richterovou, pirátskou místopředsedkyní poslanecké sněmovny Parlamentu České republiky, Chrisem Murphym, americkým senátorem za stát Connecticut či Karoline Edtstadler, ministryní Rakouska pro EU a ústavu.
