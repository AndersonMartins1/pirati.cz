---
date:         2022-03-10
category:     blog
tags:         evropská-unie zahraničí bezpečnost
layout:       post
title:        "Dezinformace a zahraniční vměšování bere Evropský parlament vážně, říká Gregorová ke vzniku nového výboru"
image:        /assets/img/articles/2022/markéta_chodba_square.jpg
author:       
---

Štrasburk, 10. března 2022 - Europoslanci dnes schválili obnovení mandátu výboru pro zahraniční vměšování a dezinformace (INGE). Jeho koordinátorkou byla dosud Markéta Gregorová, podle které tím Evropský parlament dává jasně najevo, že má téma dezinformací prioritu. Tento týden europoslanci jasnou většinou schválili zprávu původního výboru, která vůbec poprvé takto komplexně řeší problematiku zahraničního vměšování a dezinformací. 

> “Mám radost, že bude výbor pokračovat. Je to poměrně bezprecedentní krok, protože speciální výbory většinou končí s přijatou zprávou. Evropský parlament tím dává jasně najevo, že řešení problémů spojených s dezinformacemi a zahraničním vměšováním považuje za velmi důležité. Výbor bude mít za úkol úzce spolupracovat s Evropskou komisí a Radou na implementaci naší zprávy, která navrhuje konkrétní opatření včetně sankcí pro dezinformátory,” komentuje europoslankyně Markéta Gregorová. 

Speciální výbor bude mít celkem 33 členů a podle schváleného plánu bude fungovat 12 měsíců. Obsazení výboru se teprve vyjednává, Gregorová se opět ucházet o členství i pozici koordinátorky.
