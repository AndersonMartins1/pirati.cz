---
date:         2022-01-07
category:     blog
tags:         média
layout:       post
title:        "Novou mluvčí České pirátské strany se stala Veronika Šmídová"
image:        /assets/img/articles/2022/veronika-smidova00.jpg
author:       
---



Praha, 7. ledna 2022 – Novou tiskovou mluvčí a PR manažerkou Pirátů je od dnešního dne Veronika Šmídová. Na této pozici vystřídala Karolínu Sadílkovou, která se stala vedoucí Oddělení komunikace Ministerstva pro místní rozvoj vedeného Ivanem Bartošem. 

Veronika Šmídová zastávala od jara 2020 v centrálním Mediálním odboru Pirátů pozici PR specialistky. Před tím dlouhá léta pracovala v celostátních médiích, ať již jako redaktorka či později hlavní editorka zpravodajství. Působila například ve vydavatelství Economia nebo redakcích Lidovky.cz a Blesk.cz. Zkušenosti má také s copywritingem a obsahovým marketingem.

Karolína Sadílková byla PR manažerkou a tiskovou mluvčí Pirátské strany od voleb 2017. Před tím působila na pozici mluvčí Hospodářské komory ČR, ale i jako redaktorka České televize či MF Dnes. Po nedávném vstupu Pirátů do vlády se bude věnovat řízení komunikace Ministerstva pro místní rozvoj ČR, které je nyní v gesci Pirátů. 


Piráti přejí oběma mnoho úspěchů v nových rolích.


**Kontakt na tiskovou mluvčí Pirátů Veroniku Šmídovou: **

* tel. +420 778 111 466

* veronika.smidova@pirati.cz

 

**Kontakt na vedoucí tiskového oddělení MMR Karolínu Sadílkovou:**

* tel. +420 776 505 557

* karolina.sadilkova@mmr.cz
