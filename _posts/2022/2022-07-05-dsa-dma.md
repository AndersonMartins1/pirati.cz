---
date:         2022-07-05
category:     blog
tags:         evropská-unie digitalizace
layout:       post
title:        "Europoslanci dali zelenou revolučním pravidlům pro technologické giganty"
image:        /assets/img/articles/2022/europoslanci-07-2022.jpg
author:       
---

Štrasburk, 5. července 2022 – Evropský parlament schválil balíček revolučních pravidel pro digitální obry. Europoslanci většinově odsouhlasili dlouho očekávaný akt o digitálních službách a akt o digitálních trzích. Piráti oslavují především podmínku pro propojitelnost chatovacích platforem. Europoslanci tak závěrečně potvrdili kompromisní návrh mezi Evropským parlamentem, Komisí a členskými státy. 

> *„Do aktu o digitálních trzích se mi podařilo dostat podmínku pro interoperabilitu chatovacích platforem. V praxi to znamená, že uživatelé budou moci posílat zprávy třeba z WhatsAppu na Signal a naopak. Jen tak uživatelé začnou využívat komunikační platformy skutečně dle jejich výběru bez toho, aniž by přicházeli o kontakt se svými přáteli. Díky podmínce pro interoperabilitu jim totiž postačí jenom jeden účet,“* oslavuje výsledek kvestor Evropského parlamentu Marcel Kolaja, který na legislativě pracoval jako stínový zpravodaj ve výboru pro vnitřní trh a ochranu spotřebitelů. 

Naopak do aktu o digitálních službách se podmínku pro interoperabilitu prosadit nedostalo. Podle europoslance Mikuláše Peksy se ale podařilo prosadit několik dobrých inovací, díky kterým nakonec Piráti pro návrh hlasovali. 

> *„Celkově hodnotím pozitivně změny, které jdou směrem k větší konkurenci na trhu. Podařilo se také zabránit tlaku velkých firem, vydavatelů a jimi zlobovaných států zásadně zpřísnit copyright a omezit svobodu Internetu. Platformy budou zároveň muset hlásit, které příspěvky a proč smazaly, aby pak nezávislé kontrolní orgány mohly vyhodnotit, jestli daná platforma neprioritizuje určité názorové proudy. Zároveň budou platformy muset Evropské komisi a členským zemím zpřístupnit své algoritmy,“* dodává Peksa.
