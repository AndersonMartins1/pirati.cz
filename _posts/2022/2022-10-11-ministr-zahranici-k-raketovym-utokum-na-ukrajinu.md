---
date:         2022-10-11
category:     blog
tags:         zahraničí bezpečnost
layout:       post
title:        "Prohlášení k ruským raketovým útokům na Ukrajinu"
image:        /assets/img/articles/2022/lipavsky-osn.jpg
author:       
---

 
Dnes ráno Rusko masivně zaútočilo raketami na ukrajinská města. Bylo zasaženo centrum Kyjeva, Záporoží, Dnipro, Žitomir, Mikolajev, Chmelnickij, Kremenčuk, Lvovská a Ternopolská oblast. Cílem útoku se staly civilní objekty. Mezi zraněnými i obětmi jsou civilisté. 

Znovu se potvrzuje, že Rusku jde o zničení sousedního státu a utrpení jeho statečných obyvatel. Apelujeme na Rusko, ať zastaví tuto nesmyslnou válku!

Dnešní barbarský útok je dalším důkazem cynismu a zbabělosti ruského režimu. Rusko tak pokračuje v páchání zločinů na území Ukrajiny. Česko bude i nadále usilovat o vytvoření speciálního soudního tribunálu, který přivede ke spravedlnosti všechny zločinné představitele Ruska.

Česko bude pokračovat v pomoci Ukrajině a jejím občanům v jejich spravedlivé obraně proti ruské agresi a v boji za osvobození všech okupovaných území. K tomu vyzýváme všechny, pro které jsou svoboda, vzájemná úcta, suverenita, spolupráce, mírové soužití a úcta k lidskému životu základními prvky mezinárodních vztahů. Rusko je dnes znovu pošlapalo.
