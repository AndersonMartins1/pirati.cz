---
date:         2022-01-24
category:     blog
tags:         europarlament peksa evropská-unie
layout:       post
title:        "Evropská pirátská strana má nové vedení i členy"
image:        /assets/img/articles/2021/mikulas-peksa00.jpg
author:       
---

Brusel, 24. ledna 2022 - Členové Evropské pirátské strany si na svém 9. zasedání Rady zvolili nové předsednictvo. Europoslanec Mikuláš Peksa pozici předsedy strany obhájil. Rada mezi své pozorovatelské členy přijala také Pirátskou stranu Srbska a Maďarskou stranu dvouocasého psa. Členové rovněž diskutovali o nominaci Juliana Assange na Nobelovu cenu míru a o implementaci směrnice o whistleblowerech.

Ve dnech 22. a 23. ledna se konalo 9. zasedání Rady Evropské pirátské strany. Vzhledem k pandemii se zasedání konalo online a bylo přenášeno na internetu. Na závěr tohoto víkendu bohatého na výměny názorů Evropská pirátská strana s potěšením přivítala mezi svými pozorovatelskými členy Pirátskou stranu Srbska a Maďarskou stranu dvouocasého psa (Magyar Kétfarkú Kutya Párt).

> „Maďarská dvouocasá strana se s radostí připojuje k flotile evropských Pirátů. Jako pozorovatelé bychom se rádi naučili novým metodám elektronické demokracie. V následujících letech potřebuje boj proti zkorumpovaným represivním režimům nové metody a nové hráče i na evropské úrovni,“ říká Gergely Kovács, předseda Strany dvouocasého psa.

Rada dále jednomyslně přijala návrh na ochranu oznamovatelů, kteří odhalují porušování evropského práva. Rada rovněž podpořila nominaci Juliana Assange na Nobelovu cenu míru.

Dále byla jmenována nová rada: Mikuláš Peksa (PPCZ, PPDE) byl znovu zvolen předsedou strany. Místopředsedy byli zvoleni Florie Marie (PPFR) a Alessandro Ciofini (PPSE, Piráti). Sebastian Krone si ponechal funkci pokladníka. Do předsednictva byli dále zvoleni Cedric Levieux (PPFR), Etienne Evellin (PPFR), Jan Mareš (PPCZ), Petr Kocourek (PPCZ) a Jasmin Feratović za Slovinskou pirátskou stranu (PPSL).

> „Představenstvo bylo z větší části zvoleno znovu, což představuje kontinuitu naší práce s několika novými lidmi, kteří přinášejí další nápady. Naším úkolem bude poskytovat nástroje a procesy pro lepší participaci a silnější demokracii jak v rámci Pirátského hnutí, tak i navenek směrem k našim voličům,“ říká Peksa, který zároveň poděkoval členům i dobrovolníkům za organizaci. 
