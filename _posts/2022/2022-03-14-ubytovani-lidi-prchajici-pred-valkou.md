---
date:         2022-03-14
category:     blog
tags:         mmr vláda 
layout:       post
title:        "Bartoš: Byt po Schillerové konečně pomůže dobré věci. MMR zajišťuje ubytování pro lidi prchající před válkou, uleví i obcím a krajům"
image:        /assets/img/articles/2022/ivan-bartos-03.jpg
author:       
---

Praha, 14. března 2022 - Ministerstvo pro místní rozvoj nabídne své ubytovací kapacity pro Ukrajince prchající před válkou. Do “nabídky” MMR poskytne i některé prostory Horská služba. Ve hře je stále i možnost ubytování v lázních. Ministerstvo pro místní rozvoj chystá také program pro obce a kraje. Nezapomíná se ani na české občany, stále běží program SFPI Výstavba pro obce.

> *„Každý musí dát ruku k dílu. Proto i my na MMR uvolňujeme veškeré možné ubytovací kapacity, které vlastníme. Máme nejen strohou ubytovnu, ale i mediálně známé byty v samém centru města, které dříve obývaly ministryně předchozí vlády Dostálová a Schillerová. Konečně tak budou byty sloužit těm, kdo je opravdu potřebují,“* říká místopředseda vlády pro digitalizaci a ministr pro místní rozvoj Ivan Bartoš a dodává: *„Navíc ve středu vládě předložím rámcový návrh na využití programu na pomoc krajům a obcím při financování poskytování ubytování. Půjde jak o dočasné a nouzové, tak i dlouhodobější ubytování pro příchozí z Ukrajiny. Jednou z cest je možnost rychlé výstavby speciálních montovaných domů pro dlouhodobější důstojné bydlení. Intenzivně řeším i možnost financování z EU fondů. O lidi, kteří před barbarským ruským bombardování utekli jen s nejnutnějšími osobními věcmi, máme morální povinnost se postarat. Zároveň v tom nesmíme obce a kraje nechat samotné. A nezapomínáme ani na naše české občany. Ukrajinci se samozřejmě chtějí hned po válce vrátit domů. Vystavěné bydlení tu však zůstane pro naše potřebné."*

V ubytovně na adrese Velehradská má MMR okamžitě k dispozici 14 míst, na adrese Salvátorská je to pak 20 míst. Ředitel odboru Jiří Janoušek už vyjednává s Horskou službou, ops. o volných kapacitách v regionech. O volných kapacitách služeben rozhodnou krajské štáby. Mělo by jít o zhruba 80 míst v regionech.

Ministerstvo pro místní rozvoj také nadále pracuje na možnosti zapojení lázní, kde je volná kapacita a lze tam ubytovat příchozí z Ukrajiny za přispění státu.

MMR nezapomíná ani na domácí poptávku po bytech. Proto i nadále běží program SFPI Výstavba pro obce, kde mohou obce získat dotaci a výhodný úvěr na výstavbu obecních bytů.

