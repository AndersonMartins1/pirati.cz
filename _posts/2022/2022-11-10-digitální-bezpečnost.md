---
date:         2022-11-10
category:     blog
tags:         evropská-unie
layout:       post
title:        "Nová pravidla digitální bezpečnosti a odolnosti u finančních institucí zajistí poctivou ochranu evropských peněz"
image:        /assets/img/articles/2022/GSL16.jpg
author:       
---

Brusel, 10. listopadu 2022 – Evropský parlament dnes schválil nová pravidla pro bezpečnost finančních institucí. Za balíček je zodpovědný pirátský europoslanec Mikuláše Peksa, který ho považuje za prostředek šetřící čas I peníze a chránící finance obyvatel Evropy.

Balíček jménem DORA zajistí, že subjekty působící ve finančním sektoru jsou natolik odolné, že budou schopny přestát všechny druhy narušení a hrozeb souvisejících s informačními a komunikačními technologiemi, reagovat na ně a zotavit se z nich. Nová pravidla vyžadují jasné řízení a definované odpovědnosti ve finančním IT.

> Pravidelné testy a jasné podmínky znamenají nejen jistotu odolnosti, ale i harmonizovaná pravidla po celé Evropě. „Banky teď nebudou muset pro každou národní pobočku řešit náročné a drahé testování znovu a znovu. Co považuji za zásadní je přesun z bezpečnosti typu ‚nic nesmí nikdy proniknout‘ k realističtějšímu modelu vytrvalosti a odolnosti,“ říká Peksa.

Z konkrétních opatřeních jsou to třeba minimální časy, po kterých musí být finanční služba po IT útoku připravena znovu fungovat. Pravidla zavazují banky, aby o útocích rychle reportovali a tím umožnili dalším aktérům připravit se na nové typy úderů.

> „Zároveň chráníme práva bank rychle vyměnit nespolehlivého nebo jinak kompromitovaného dodavatele IT služeb. Kde je ještě určitě prostor pro zlepšení, je právě sdílení zkušeností. Rychlé a standardizované reportování je dobrý první krok, ale musíme chtít víc. Podporujeme jednotlivé hráče v tom, aby sdíleli informace, ale měli bychom jít ještě dál. Chtěl bych jednotné reportovací centrum EU, které by umožnilo mnohem rychleji reagovat na hrozby,“ uzavírá Peksa.

Zásadní jsou i nová pravidla pro poskytovatele IT služeb. Zjednodušeně – pokud mají důvěryhodně poskytovat bezpečnost evropským bankám, musí mít jasnou přítomnost v Evropě, protože nemůžeme svěřit naší kritickou infrastrukturu nedůvěryhodným aktérům.
