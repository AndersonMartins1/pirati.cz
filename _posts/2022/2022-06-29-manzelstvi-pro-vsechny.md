---
date:         2022-06-29
category:     blog
tags:         lidská-práva sněmovna
layout:       post
title:        "Piráty léta prosazovaný návrh manželství pro všechny dnes prošel vládou"
image:        /assets/img/articles/2022/olga-06-2022.jpg
author:       
---

29. června 2022 – Vláda dnes zaujala neutrální stanovisko k návrhu rovného manželství, který Piráti roky prosazují. Už na začátku minulého volebního období Piráti přišli s legislativou, která umožní uzavřít stejnopohlavním párům manželství a získat tak veškerá práva, která dosud jako registrovaní partneři nemají. Návrh, který dnes projednala vláda a míří do Parlamentu, podepsala za Piráty místopředsedkyně Sněmovny Olga Richterová. Rozdíly v právní a ekonomické rovině, ale i v řadě praktických věcí, snižují důstojnost a komplikují zejména postavení dětí těchto rodin a párů. To chtějí Piráti změnit. Manželství pro všechny podporují v ČR dle průzkumů zhruba dvě třetiny lidí.

> *„Stát má co nejméně omezovat své občany. Rovné manželství legislativně prosazujeme už od roku 2018. Pomůže tisícům párů a jejich dětem, neohrozí nikoho. Současný stav, kdy mezi registrovaným manželstvím a partnerstvím existuje řada rozdílů, je nespravedlivý. V sekulárním státě, kde všichni platí daně a mají stejné povinnosti, mají mít i rovná práva. Pouze jeden z rodičů je dnes u stejnopohlavních párů zákonným zástupcem, což způsobuje mnoho praktických problémů. Současné právní a administrativní překážky tak vytvářejí diskriminační systém, v němž rodiče spolu se starající o děti nemají právní nárok na informace o dítěti v nemocnici, čelí problémům při vyřizování společného bydlení, při žádostech o sirotčí důchod nebo dědictví po nebiologickém partnerovi. Tato a desítky dalších omezení jsou pro nás jako pro liberální stranu nepřijatelná,”* uvedla k návrhu Richterová.

Návrh má též podporu vládní zmocněnkyně pro lidská práva, která oceňuje především přínos pro děti vychovávané stejnopohlavními páry a celosvětovou shodu odborníků na tom, že výchovné schopnosti rodičů se neodvíjejí od sexuální orientace. Návrh, který by v druhé polovině roku mohla začít projednat Poslanecké sněmovna, podepsali zástupci čtyř koaličních stran – kromě Pirátů i ODS, TOP 09 a Starostové.
