---
date:         2022-06-23
category:     blog
tags:         zdravotnictví legislativa
layout:       post
title:        "Návrh Pirátky Richterové umožní lepší péči pro pojištěnce"
image:        /assets/img/articles/2021/olga-richterova02.jpg
author:       
---

 


Praha, 23. června 2022 – Olga Richterová, místopředsedkyně Poslanecké sněmovny za Piráty, je spoluautorkou návrhu, který sjednocuje možnosti financování prevenčních fondů u Všeobecné zdravotní pojišťovny a mezi zaměstnaneckými zdravotními pojišťovnami. Protože fondy prevence slouží k poskytování nejenom zdravotnických služeb s preventivním, diagnostickým nebo léčebným významem, ale mohou pokrývat i rehabilitační aktivity nebo podporu zdravého způsobu života, rozhodují se klienti pojišťoven často na základě nabídky těchto bonusů. Návrh tak výrazně rozšiřuje možnost financování fondu prevence VZP a zároveň naplňuje Programové prohlášení vlády, které počítá s podporou preventivních programů zdravotních pojišťoven.

*„Umožníme výrazně navýšit fond prevence Všeobecné zdravotní pojišťovny, reálně přibližně na trojnásobek. Fond může poskytovat celou řadu příspěvků na zdravý životní styl, například na sportovní kroužky pro děti. Pro zdravotně znevýhodněně to znamená i lepší příspěvky na diety, pomůcky pro diabetiky, psychosociální podporu a další, což také považuji za velmi důležité,“* uvedla Richterová.

Návrh Olgy Richterové je předkládán v rámci projednávání zákona o pojistném na veřejné zdravotní pojištění. Ten ruší navýšení plateb zdravotním pojišťovnám, protože oproti původním předpokladům nedosahuje hospodaření pojišťoven původně předpokládaného deficitu.

 
