---
date:         2022-03-02
category:     blog
tags:         senát zahraničí 
layout:       post
title:        "Senátoři vyzvali k ukončení veřejné podpory firmám z Ruska a Běloruska, které neodsoudí akt vojenské agrese na Ukrajině"
image:        /assets/img/articles/2022/lukas-wagenknecht-03-2022.jpg
author:       
---

Praha, 2. března 2022 – Senát chce v souvislosti s ruskou agresí zabránit některým firmám z Ruska a Běloruska čerpat dotace z prostředků rozpočtu České republiky. Plénum Senátu PČR dnes schválilo usnesení Stálé komise Senátu pro dohled nad poskytováním veřejných prostředků k urychlené tvorbě zákona, který zamezí poskytování dotací, pobídek, úvěrů a veřejných zakázek z rozpočtu ČR firmám a občanům Ruské federace a Běloruska, kteří neodsoudí akt vojenské agrese vůči Ukrajině. 

> *"Je nepřípustné, aby ruské a běloruské společnosti čerpaly jakoukoliv podporu z rozpočtu ČR. Budeme řešit možnosti bezodkladných kroků – sankcí – v této oblasti. Skutečný vlastník podporující, financovaný nebo spojený s ruským nebo běloruským režimem musí pocítit silné dopady,"* vysvětluje pirátský senátor a předseda Komise Lukáš Wagenknecht.

Současně by měl být zmrazen převod nemovitostí státních občanů Ruské federace a Běloruska. I v tomto případě má platit výjimka pro ty, kteří odsoudí akt vojenské agrese a budou prověřeni příslušným ministerstvem. Navržené sankce jsou nad rámec sankčního seznamu EU a USA. Důslednost a rychlost je v současné situaci nezbytná. 

Usnesení na schůzi pléna podpořil i ministr financí Zbyněk Stanjura. Pro výzvu hlasovalo 62 ze 64 přítomných senátorů.
