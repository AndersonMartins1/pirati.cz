---
date:         2022-07-26
category:     blog
tags:         volby doprava
layout:       post
title:        "Postoj dosluhujícího kladenského primátora Volfa zdraží lidem cestování veřejnou dopravou, upozorňuje koalice Opravíme Kladno (Piráti a STAN)"
image:        /assets/img/articles/2022/roman-hajek-opravime-kladno.jpg
author:       
---

Kladno, 26. července 2022 - Odmítnutí vedení kladenské radnice dohodnout se na spolufinancování veřejné dopravy se Středočeským krajem bude mít od 1. září 2022 výrazné dopady na komfort cestujících i jejich peněženky. 

> *„Za koalici Opravíme Kladno dlouhodobě upozorňujeme, že v otázce spolufinancování veřejné dopravy jedná vedení města proti zájmům občanů. Neochota se dohodnout teď řadě lidí zdraží cestování. V situaci, kdy město dostalo nabídku, která by zachovala komfort cestujících a nestála městský rozpočet ani korunu navíc, to považujeme za ostudné,“* komentuje situaci kandidát na primátora za Opravíme Kladno Roman Hájek (Piráti). 

> „Konec uznávání pražské Lítačky v městských linkách není jen krokem o několik let zpátky, ale také komplikací pro ty, kteří si Lítačku předplatili s tím, že na ní mohou cestovat i po Kladně,“* dodává.

Opatření, které Středočeský kraj představil v tiskové zprávě z 25. července, nejvíce dopadnou na cestující z okrajových částí města. Obyvatelé Švermova přijdou o přímé autobusové spojení na Prahu. Kvůli dezintegraci linek MHD ze systému PID se jim navíc cestování násobně prodraží, platit totiž budou jak v městském autobuse, tak v autobuse na Prahu. Komfort cestování se sníží i lidem ze sídliště Rozdělov-sever, kam nově nebude zajíždět linka č. 330.

> „Kvalitní veřejná doprava je jednou z našich hlavních priorit a zkušenosti napříč krajem ukazují, že cestou k udržitelné a komfortní dopravě je právě integrace,“* uvádí Roman Hájek. Integrovaná doprava je levnější pro cestující i městský rozpočet, navzdory populistickým vyjádřením současného primátora Volfa přitom integrace neznamená, že by město ztratilo možnost rozhodovat o vedení linek a slevách. 

Opravíme Kladno je koalice Pirátů a Starostů pro komunální volby 2022 v Kladně, kterou vede nakladatel a kulturní organizátor Roman Hájek. 
