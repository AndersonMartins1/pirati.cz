---
date:         2022-11-14
category:     blog
tags:         korupce vláda
layout:       post
title:        "Po roce a půl se sešla Rada vlády pro koordinaci boje s korupcí. Svolal ji nový předseda, ministr Michal Šalomoun"
image:        /assets/img/articles/2022/salomoun-11-2022.jpg
author:       
---

Praha, 14. listopadu 2022 – Ministr pro legislativu a předseda Legislativní rady vlády Michal Šalomoun svolal Radu vlády pro koordinaci boje s korupcí. Rada se sešla dva týdny poté, co se Šalomoun stal jejím předsedou. Cílem je obnovit aktivity protikorupční rady, která se naposledy sešla před šestnácti měsíci.

> *„Není čas ztrácet čas. Proto jsem svolal Radu vlády pro koordinaci boje s korupcí hned poté, co jsem se koncem října stal jejím předsedou. Projednali jsme návrh zákona o ochraně oznamovatelů. Rada vládě doporučila, aby se zákon vztahoval nejen na oznamovatele trestných činů a závažných přestupků, ale na přestupky obecně. A také doporučila, aby úřady a  firmy ovládané obcemi či státem musely přijímat i anonymní oznámení. Zákon v brzké době projedná vláda. Řešili jsme také Akční plán pro otevřené vládnutí na příští dva roky a Plán legislativních prací na příští rok,”* říká ministr a předseda rady Michal Šalomoun.

Další jednání Rady vlády pro koordinaci boje s korupcí plánuje ministr Michal Šalomoun svolat na polovinu prosince.
