---
date:         2022-10-18
category:     blog
tags:         finance sněmovna legislativa
layout:       post
title:        "Protikrizový rozpočet pomůže se složenkami za energie. Piráti nedají peníze odsouzeným podvodníkům z Hradu"
image:        /assets/img/articles/2022/michalek-2022-10.jpg
author:       
---

Praha, 18. října 2022 – Jakub Michálek, předseda poslaneckého klubu Pirátů, dnes spolu s poslanci koaličních stran představil návrh úpravy rozpočtu na letošní rok, kterým vláda reaguje na raketový růst cen elektřiny a plynu na světových trzích. Koaliční strany spustily na pomoc domácnostem úsporný tarif a také rodinám umožnily čerpat příspěvek 5 tisíc korun na dítě. Celkový schodek rozpočtu bude i tak o 45 miliard nižší, než rozpočet exministryně Schillerové z ANO pro rok 2021. „Deficit rozpočtu je stále menší než schodky exministryně Aleny Schillerové. Ta jej sestavovala ještě v období před začátkem invaze na Ukrajinu. Celkový výsledek proto považujeme za dobrý,“ komentoval rozpočet Michálek před jednáním Sněmovny.
 
> Jakub Michálek před projednáním rozpočtu v Poslanecké sněmovně uvedl, že kromě pomoci domácnostem s vysokými cenami energií se podařilo vyjednat i prostředky do infrastruktury regionů: *„Jde o 3 miliardy na podporu místního rozvoje, zejména výstavbu bydlení nebo opravy a výstavbu školek, které dojednal vicepremiér a ministr pro místní rozvoj Ivan Bartoš,“* uvedl.
 
> Aby mohly koaliční strany lidem v nouzi pomoci, bylo třeba hledat možnosti úspor. Jako samozřejmé se proto nabízelo osekat náklady Kanceláře prezidenta republiky v kapitole Lánská obora. Ředitelem Lesní správy Lány je pravomocně odsouzený a následně prezidentem omilostněný Miloš Balák, který manipuloval veřejné zakázky. *„V koaličním návrhu jsme zohlednili fakt, že zde stále pracuje pravomocně odsouzený člověk, který dostal od prezidenta milost,“* komentoval skandální fakt Michálek.

