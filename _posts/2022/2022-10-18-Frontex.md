---
date:         2022-10-18
category:     blog
tags:         evropska-unie
layout:       post
title:        "Frontex stále nevyřešil problémy s porušováním lidských práv a vlastním managementem, říká europoslanec Mikuláš Peksa"
image:        /assets/img/articles/2022/mikulas_peksa_ep.jpg
author:       
---

Štrasburk, 18. října 2022 – Evropský parlament odmítl udělit vyúčtování Evropské pohraniční a pobřežní stráži Frontex. Důvodem je nespočet obvinění a důkazů o tom, že se agentura podílela na řadě protiprávních jednání a má problémy s financováním a chování zaměstnanců. Podle pirátského europoslance a člena Výboru pro rozpočtovou kontrolu Mikuláše Peksy musí agentura nejdřív projít kompletní reformou, než si získá důvěru europoslanců.

> „Rok co rok zjišťujeme, že se Frontex ve své roli bránit evropské hranice chová naprosto nepřijatelně. Není prostě možné, aby se jakákoliv agentura EU podílela na porušování lidských práv, třeba právě nelegálním vytlačováním lidí za hranice. Vrcholem nezodpovědnosti jsou pak snahy agentury své chování zamést pod koberec odmítnutím zveřejnit zprávu OLAF,” upozorňuje europoslanec Mikuláš Peksa.

Piráti odmítají agentuře udělit absolutorium za opakovaná obvinění z porušování mezinárodního práva a zprávách o špatném nakládání s financemi už dlouhodobě. „Frontex dostal už v roce 2019 sedm podmínek, které potřebuje pro nárok na splnění vyúčtování. Ačkoliv se Frontex nově po změně managementu snaží podmínky naplnit, stále má co dohánět. Zatím jí například nadále chybí dozorčí personál, který by dohlížel na činnosti a dodržování lidských práv zaměstnanci agentury. Jako agentura s rozpočtem 900 milionů EUR v roce 2022 by taková opatření snad neměla být pro Frontex problém,” vysvětluje Peksa.

> Nakonec europoslanec ještě zmiňuje své znepokojení s nedostatečným vymáháním spravedlnosti po bývalém řediteli agentury. „Většina nelegálních vytlačování lodí a porušování lidských práv se v agentuře odehrála ještě za dob jejího bývalého ředitele Fabrice Leggeri. Ten člověk je zodpovědný za mnoho úmrtí, které pod jeho kontrolou agentura Frontex v těch letech zavinila. Naprosto nechápu, proč za to ještě stále není soudně stíhaný. Evropská unie se zakládá na řadě hodnot, včetně důrazu na spravedlnost. Teď je ten správný okamžik podle těchto hodnot taky konat,” dokončuje pirátský europoslanec.

Agentura Frontex hlídá pozemní i námořní vnější hranice Evropské unie. V poslední době se ale potýká s vážnými problémy porušování lidských práv na moři. Zároveň ji trápí doposud nezvládnutý finanční management, problematická výběrová řízení, nařčení ze šikany zaměstnanců nebo z schůzek s neregistrovanými lobbisty.
