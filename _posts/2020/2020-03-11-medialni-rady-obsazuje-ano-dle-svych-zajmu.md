---
date:         2020-03-11
category:     blog
tags:         sněmovna celostátní kontrola-moci-a-mocných
layout:       post
title:        "Vládní hnutí ANO volilo osoby do Rady ČT i na základě hájení jeho zájmů"
image:        /assets/img/articles/2020/martinek1.jpg
author:       Mediální odbor
--- 

 

Praha, 11. března 2020 – Do Rady České televize byli zvoleni Roman Bradáč, Pavel Kysilka a Jiří Šlégr, tří místa zůstávají nadále neobsazená. Do Rady ČRo zvolili poslanci Marka Pokorného, o další neobsazené pozici se bude znovu hlasovat. Piráty znepokojily okolnosti, které hlasování provázelo. Předseda Volebního výboru Stanislav Berkovec v e-mailech hodnotil kandidáty na základě plnění zájmů hnutí ANO. Piráti navrhovali transparentní veřejné hlasování, které však Poslaneckou sněmovnou neprošlo. 

> „I přesto, že premiér Babiš vyzývá k volbě veřejné, hlasovali poslanci hnutí ANO pro volbu tajnou. Místo toho, aby poslanci volili nadstranické odborné kandidáty, kteří na Volebním výboru získali širokou podporu napříč politickým spektrem, hlasovali pro lidi i podle stranického zájmu a možné kooperace s hnutím ANO. Dle zákona přitom členové mediálních rad nesmí působit ve prospěch politických stran. Oproti tomu klíčovými faktory Pirátů při rozhodování o podpoře kandidátů byly kompetence, zkušenosti a nestrannost,“ uvedl pirátský poslanec Tomáš Martínek, místopředseda Volebního výboru.

> „Z uniklého e-mailu předsedy Volebního výboru Stanislava Berkovce je zřejmé, že poslanci hnutí ANO usilují o výměnu vedení České televize a dosazení loajálních osob. Její poslanci tento úmysl ani neskrývají,“ dodal předseda klubu Pirátů Jakub Michálek. 
