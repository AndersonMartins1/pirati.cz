---
date:         2020-07-08
category:     blog
tags:         sněmovna legislativa bydlení
layout:       post
title:        "va roky po předložení pirátského návrhu na podporu vlastnického bydlení se ruší daň z nabytí nemovitých věcí"
image:        /assets/img/articles/2020/2020/martinek1.jpg
author:       Mediální odbor
---   



Praha, 8. července 2020 – Rozpočtově odpovědný návrh na snížení až zrušení daně z nabytí nemovitých věcí na podporu vlastnického bydlení předložili Piráti již v roce 2018. Pirátský návrh s pozměňovacími návrhy již nebude Sněmovna projednávat, protože Poslanecká sněmovna i s pomocí hlasů Pirátů dnes odhlasovala zrušení daně z nabytí nemovitých věcí. 

> Poslanec Pirátů Tomáš Martínek to komentuje: „Jsem rád, že Poslanecká sněmovna schválila návrh, který by měl podpořit vlastnické bydlení. Na druhou stranu doufám, že vláda má plán na budoucí snížení zadlužení země, aktuálně se Česko rekordně zadlužuje rychlostí až 500 miliard ročně. Nerad bych, aby se daňová zátěž přesouvala na běžné občany. I proto jsem předložil rozpočtově odpovědný pozměňovací návrh, který by zajistil výběr daní ve výši zhruba 3 miliard korun a současně přinesl veškeré benefity občanům České republiky. Ten většina poslanců nepodpořila.“ 

Daň z nabytí nemovitých věcí bude zrušena zpětně pro převody, které nabyly účinnosti již v prosinci 2019. Kromě toho se zachová možnost odpočtu úroků z hypoték od základu daně se sníženým limitem 150 tisíc korun ročně, což umožňuje slevu na dani z příjmů až 22 500 korun. 

> Prodlužuje se také časový test na 10 let při prodeji nemovitosti, ve které člověk nežije nebo utržené prostředky nevyužívá pro zajištění vlastní bytové potřeby. „Toto opatření má sloužit proti spekulantům, kteří obchodují s nemovitostmi a neplatí daň z příjmů z rozdílu kupní a prodejní ceny nemovitosti,“ dodal Martínek.
