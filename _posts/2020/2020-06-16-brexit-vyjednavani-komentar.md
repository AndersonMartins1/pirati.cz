---
date:         2020-06-16
category:     blog
tags:         zahraničí evropská-unie
layout:       post
title:        "Komentář europoslankyně Markéty Gregorové k dnešnímu posunu ve vyjednávání EU o Brexitu"
image:        /assets/img/articles/2020/gregorova.jpg
author:       Markéta Gregorová
---  



Vláda Spojeného království žije v iluzi, že Evropská unie může být rozdělena a že si pan Johnson může vybírat, z jakých zákonů a závazků bude Spojené království osvobozeno, a přesto zůstane na jednotném trhu. V usnesení Evropského parlamentu jsme stanovili parametry pro spravedlivé a rovné partnerství mezi Evropskou unií a Spojeným královstvím. Především v něm společně prohlašujeme, že pan Barnier má jako vyjednavač plnou podporu Evropského parlamentu. Britský premiér projevuje svůj úmysl ukončit jednání bez dohody, což by byl krok, který by britské hospodářství a jeho občany nesmírně tvrdě poškodil a rozhodně není v zájmu britského lidu. Je na čase jednat v dobré víře, s cílem snížit újmu občanů Spojeného království i Evropské unie. Pane Johnsone, tohle není hra.
