---
date:         2020-09-08
category:     blog
tags:         životní-prostředí klima legislativa
layout:       post
title:        "Komentář pirátské poslankyně Dany Balcarové: Piráti chtějí chránit klima. Podporují odklon od uhlí a mají plán na snížení emisí"
image:        /assets/img/people/3347.jpg
author:       Mediální odbor
---

Praha, 8. září 2020 - Nízkouhlíková budoucnost je nevyhnutelná. Je to zásadní klíč ke zpomalení změny klimatu a oddálení katastrofických scénářů spojených se zvyšováním hladiny oceánů a teplot na planetě Zemi. Piráti stojí za spravedlivou transformací energetiky a úplným upuštěním od spalování uhlí. Do roku 2025 chceme uzavřít uhelné elektrárny, ze kterých jde elektřina na vývoz, zbytek do roku 2030. 


V Poslanecké sněmovně dnes proběhl diskusní seminář na téma, zda pomůže novela zákona o podporovaných zdrojích energie i rozvoji lokální energetiky. Ten v prostorách Senátu doplnil kulatý stůl ohledně možných scénářů nízkouhlíkové budoucnosti pro Česko. Mám radost, že se odstoupení od spalování uhlí dostává na první místo ve veřejných i politických debatách. Kdybychom se totiž snižováním emisí nezabývali, do konce století by došlo v tuzemsku k oteplení o 4 °C.  


Zmíněná novela o podporovaných zdrojích energie již míří do Sněmovny. Je nesmírně důležité legislativně umožnit rozvoj lokální a komunitní energetiky. Zasadím se o to, aby byly obce a komunity motivovány na takovýchto projektech pracovat, a byly připraveny na čerpání ze zdrojů Zelené dohody pro Evropu. 



