---
date:         2020-11-20
category:     blog
tags:         sněmovna legislativa exekuce
layout:       post
title:        "Komentář Lukáše Koláříka: Poslanci ANO odmítli pracovat v pátek odpoledne a pomoci nespravedlivě zadluženým dětem"
image:        /assets/img/articles/2020/kolarik.jpg
author:       Lukáš Kolářík
---


 

Praha, 20. listopadu 2020 – Neúčast poslanců vládního hnutí ANO a opoziční ODS dnes znemožnila projednat návrhy na řešení zoufalé situace dětí, které dostaly k 18 narozeninám dluh od rodičů nebo jiných příbuzných. Návrh jsme s Piráty předložili již před rokem a půl, vláda jej zamítla a od té doby stále čekáme na projednání vládního návrhu. Vzhledem k průměrné částce 12 milionů korun na každého dětského dlužníka, které zatěžují státní rozpočet, je neochota projednat tento tisk skandální. ANO, které se prezentovalo tím, jak maká, dnes ukázalo, že o pár hodin delší víkend je pro ně přednější než zájmy našich občanů včetně dětí.

Na schůzi, kterou svou neúčastí část poslanců znemožnila, byl na programu i návrh novely insolvenčního zákona, jehož podstatou je zkrácení doby oddlužení v nových řízeních z dosavadních pěti let na tři roky a kopíruje dva roky starý návrh Pirátů. U tohoto návrhu jsme navrhli odstranit tzv. vyvratitelnou domněnku, tedy zkoumání úsilí dlužníka ze strany soudu na konci celého procesu. Není možné, aby po několika letech očistce bylo oddlužení zamítnuto jen kvůli formálním chybám, například, že dlužník nemá potvrzení o tom, že sháněl lepší práci. Protože současná ekonomická situace uvrhává do dluhů a často do neřešitelné situace tisíce lidí, je postoj poslanců ANO nepochopitelně arogantním vzkazem vlastním občanům.

* Níže naleznete seznam přihlášených poslanců v čase plánované mimořádné schůze k dětským exekucím a insolvencím. Z 39 poslanců ANO bylo v systému přihlášených jen 16 poslanců. Z 12 poslanců ODS nebyl přihlášen jediný. Sněmovna jako celek nyní jedná v polovičním počtu. 

![Sjetina přítomných list1](https://pirati.cz/assets/img/articles/2020/sjetina-psp-20-11.jpg)
![Sjetina přítomných list2](https://pirati.cz/assets/img/articles/2020/sjetina2-psp-20-11.jpg)
