---
date:         2020-09-29
category:     blog
tags:         životní-prostředí kontrola-moci-a-mocných
layout:       post
title:        "Komentář Františka Elfmarka: Piráti se ptají, jak pokračuje vyšetřování ekologické katastrofy v řece Bečvě. Trvají na dopadení viníka i lepší ochraně toků"
image:        /assets/img/articles/2020/elfmark.jpg
---


Praha, 29. září 2020 – Na řece Bečvě došlo nedávno k velké ekologické havárii. Od neděle 20. září zde uhynulo kvůli kontaminaci vody kyanidem podle odhadů nejméně 32 tun ryb. Jde o pohromu takového rozsahu, že ji nemůžeme jen tak přihlížet. Důležité je nejen najít viníka, který je za únik odpovědný, ale také prošetřit, jak a proč k němu došlo. Proto jsem dnes poslal interpelaci ministru životního prostředí Richardu Brabcovi a Českou inspekci životního prostředí (ČIŽP) požádal o informace.

 

Není možné, aby se takto závažná kauza nechala bez důkladného prošetření. Je nutné zjistit původce znečištění řeky a důvody, proč k celé situaci došlo. Jinak nelze zaručit, aby se podobná věc v budoucnu neopakovala. Proto jsem požádal ČIŽP o poskytnutí nejen podrobnějších informací o výsledcích šetření (jakmile to bude možné vzhledem k probíhajícímu vyšetřování), ale také o informace, zda ve stejné oblasti došlo k šetření ČIŽP v minulých letech a s jakými výsledky.

 

Pana ministra Brabce se ptám v interpelaci na pohled a postup resortu životního prostředí v této věci. Konkrétně na to, zda on sám dohlíží na postup vyšetřování, proč i přes jeho prohlášení z minulého týdne stále neznáme viníka a také na to, co myslel exemplárním potrestáním pachatele, které zmínil v médiích. 

 

* [Celé znění interpelace](https://pirati.cz/assets/pdf/2020_09-Brabec-Bečva-otrava-kyanidem.pdf)
