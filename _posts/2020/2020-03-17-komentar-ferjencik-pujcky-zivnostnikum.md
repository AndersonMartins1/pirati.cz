---
date:         2020-03-17
category:     blog
tags:         celostátní vláda zdravotnictví práce-a-sociální-věci
layout:       post
title:        "Komentář Mikuláše Ferjenčíka: Bezúročné půjčky pro malé živnostníky oceňujeme a věříme, že se vláda inspiruje našimi dalšími návrhy"
image:        /assets/img/articles/2019/ferjencik-mikrofon.jpg
author:       Mediální odbor
--- 


Komentář Mikuláše Ferjenčíka: Bezúročné půjčky pro malé živnostníky oceňujeme a věříme, že se vláda inspiruje našimi dalšími návrhy

 

Praha, 17. března 2020 – Krátce poté, co jsme uveřejnili několik zásadních návrhů opatření v oblasti ekonomiky, zdravotnictví a sociálních věcí v souvislosti s probíhající pandemií, ohlásili zástupci vlády, že realizují jeden z námi navržených požadavků. Ministr Karel Havlíček na jednání s opozicí totiž přislíbil rozšíření programu bezúročných půjček se státní garancí i o půjčky pod půl milionu korun, přesně jak jsme žádali. Protože trváme na podpoře všech podnikatelů, včetně těch nejmenších, rozhodnutí ministra jsme uvítali.

 

Kromě opatření, které dnes vláda oznámila uskutečnit, jsme v ekonomické oblasti poukázali na další možnosti úlev u nejsilněji zasažených skupin. Jedná se o odpuštění sociálních a daňových odvodů zaměstnavatelům v zasažených odvětvích, odpuštění povinných odvodů u OSVČ bez příjmu, prodloužení a rozšíření ošetřovného na OSVČ, zvýšení podílu státu na mzdových nákladech a také hrazení nemocenské státem pro lidi k karanténě. Věříme, že vláda v následujících dnech přistoupí k dalším opatřením, která zmírní finanční a sociální dopady na naše občany způsobené pandemií.
