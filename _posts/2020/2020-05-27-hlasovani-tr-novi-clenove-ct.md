---
date:         2020-05-27
category:     blog
tags:         sněmovna volby média
layout:       post
title:        "Poslanci v tajném hlasování zvolili nové členy Rady ČT. Podle Pirátů je ohroženo objektivní zpravodajství"
image:        /assets/img/articles/2020/martinek1.jpg
author:       Mediální odbor
---  



Praha, 27. května 2020 – Sněmovna dnes zvolila tři členy Rady ČT. V tajné volbě, kterou prosadili poslanci vládní koalice, se nad potřebné kvórum 97 hlasů dostali tři kandidáti: ekonomka Hana Lipovská (114 hlasů), moderátor Luboš Xaver Veselý (111 hlasů) a redaktor Pavel Matocha (108 hlasů). Michal Klíma (70 hlasů), Zdeněk Holý (72 hlasů) a Ivan Douda (60 hlasů), kteří získali největší podporu Volebního výboru, nebyli hodnoceni kladně v posudku předsedy výboru Stanislava Berkovce (ANO) a dle očekávání tedy nebyli zvoleni. Do Rady ČRo dnes nebyl zvolen nikdo.

> Poslanec Tomáš Martínek, člen Volebního výboru, je zvolením uvedených osob znepokojen: „Pokud by zvolení radní nejednali odborně a nestranně, může být ohrožena objektivita zpravodajství. Vyvážené politické debaty se mohou stát minulostí. Můžeme přijít o publicistické pořady, které dlouhá léta kontrolují a informují o jednání nejen vládních poslanců bez ohledu na to, zda je u vlády zrovna ODS, ČSSD nebo ANO 2011. Hrozí, že veřejnoprávní ČT se stane vládní propagandistickou televizí. Situace připomíná dění v Maďarsku, kde má mediální monopol vládní hnutí a zbylým nezávislým mediálním domům ztěžuje postavení, jak může. Za Piráty dlouhodobě zastáváme názor, že do mediálních rad mají být voleni především nestranní odborníci, jak stojí i v zákoně.“

[Komentář poslance Tomáše Martínka](https://www.piratskelisty.cz/clanek-3229-tomas-martinek-hrozi-ovladnuti-verejnopravni-ceske-televize-pro-soukrome-zajmy-jednotlivcu) k situaci před volbou do mediálních rad.
