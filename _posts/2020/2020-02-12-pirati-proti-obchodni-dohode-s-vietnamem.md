---
date:         2020-02-12
category:     blog
tags:         evropská-unie finance mezinárodní
layout:       post
title:        "Evropští Piráti proti obchodní dohodě s Vietnamem"
image:        /assets/img/articles/2019/gregorova99.jpg
author:       Mediální odbor
---



Brusel, 12. února 2020 - Delegace Pirátů v Evropském parlamentu dnes hlasovala proti ratifikaci obchodní dohody mezi Vietnamem a Evropskou unií. Důvodem byla zejména lidská práva ve Vietnamu, která se i přes nátlak Unie po celou dobu vyjednávání dohody zhoršují a dohoda nepřináší výhled na zlepšení.

> „Dáváme tím vietnamskému autoritářskému režimu bianco šek na obchod s největším ekonomickým blokem na světě, a to bez vymahatelných podmínek na změnu. Ratifikací smluv Komunistické straně Vietnamu říkáme, že Evropská unie podporuje sledovací stát s monopolem jedné strany, co utlačuje své obyvatele,“ uvedla pirátská europoslankyně Markéta Gregorová, která pro dohodu nezvedla ruku ani před pár týdny na výboru pro mezinárodní obchod.

> Piráti podporují volný trh a utužování ekonomické spolupráce, ne však za každou cenu. „V dnešním globalizovaném světě už nejde oddělovat obchodní a bezpečnostní politiku. Stará mantra o tom, že volný obchod vše vyřeší a ultimátně povede k liberální demokracii již neplatí. Místo toho režim spíš ekonomicky posiluje a dodává nové možnosti oprese, například skrze sledovací technologie či sociální sítě, kde se Vietnam výrazně inspiruje v Číně,” dodává Gregorová.
