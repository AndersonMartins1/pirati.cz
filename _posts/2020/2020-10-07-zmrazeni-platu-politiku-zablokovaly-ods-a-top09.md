---
date:         2020-10-07
category:     blog
tags:         finance legislativa sněmovna
layout:       post
title:        "Komentář Mikuláše Ferjenčíka: TOP 09 a ODS zablokovaly projednání zmrazení platů politiků v 1. čtení, které mohlo ušetřit státu půl miliardy"
image:        assets/img/articles/2020/dana-balcarova.jpg
author:       Mikuláš Ferjenčík
---


 

Praha, 7. října 2020 – Poslanci TOP 09 a ODS dnes znemožnili projednat ve zrychleném čtení návrh o zmrazení platů ústavních činitelů. Návrh podaný Piráty, STAN a KDU-ČSL má potenciál ušetřit půl miliardy korun, které lze využít k řešení následků plošných a drtivých ekonomických opatření v době šíření nákazy koronavirem. Zatímco firmy jsou na pokraji přežití, lidé se bojí o práci a rodinám chybí prostředky i na ty nejzákladnější věci, odmítla část poslanců reagovat úpravou svých vlastních příjmů už od 1. ledna 2021. 

 

Řešení, které Piráti prosazují dlouhodobě, spočívá v navázání růstu platů politiků, soudců a dalších ústavních činitelů na celkový vývoj ekonomiky, nikoliv pouze na platový průměr ve státním sektoru. Nepřijetí našeho návrhu znamená, že 1. ledna 2021 hrozí navýšení platů poslanců, senátorů, ministrů, soudců a dalších bez ohledu na výkon naší ekonomiky. Bohužel, část poslanců dnes neprojevila dostatek sebereflexe a ohleduplnosti vůči zaměstnancům, živnostníkům i dohodářům, pro které je aktuální krize často existenčním ohrožením.
