---
date:         2020-02-11
category:     blog
tags:         evropská-unie finance kontrola-moci-a-mocných
layout:       post
title:        "Předsednictvo Evropského parlamentu schválilo kontrolní misi do Česka v souvislosti s čerpáním dotací"
image:        /assets/img/articles/2020/kolaja.jpg
author:       Mediální odbor
---



Brusel, 11. února 2020 - Předsednictvo Evropského parlamentu včera jednomyslně schválilo misi výboru pro rozpočtovou kontrolu do Česka, která se bude zabývat problémy při čerpání dotací holdingu Agrofert českého premiéra Andreje Babiše. Mise se bude konat  26.-28. února a zúčastní se jí sedm europoslanců pod vedením německé europoslankyně Moniky Hohlmeierové.

> „V Evropském parlamentu není nezaujatého poslance, který by neznal jméno Andreje  Babiše a nebyl si vědom jeho střetu zájmů při čerpání evropských dotací. Evropa samozřejmě nechce sponzorovat oligarchy – ať už v Maďarsku nebo u nás v Česku. Jsem velmi zvědavý na závěrečnou zprávu mise, která bude důležitým podkladem pro rezoluci, která po ní bude v Evropském parlamentu následovat. Stejně tak jsem zvědavý, zda premiér najde odvahu se s misí setkat osobně, podle mých informací svoji účast stále nepotvrdil “ uvedl pirátský europoslanec a místopředseda Evropského parlamentu Marcel Kolaja.

Mise výboru pro rozpočtovou kontrolu navazuje na podobnou misi z roku 2014, která ve svých závěrech doporučila českým úřadům, aby přijaly opatření, která zamezí případnému střetu zájmu při čerpání evropských dotací. Stávající mise jede v tomto ohledu mimo jiné zkontrolovat dosavadní výsledky práce úřadů.
