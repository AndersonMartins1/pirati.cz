---
date:         2020-10-26
category:     blog
tags:         školství
layout:       post
title:        "Piráti spustili celostátní sbírku na technické vybavení pro distanční výuku dětí"
image:        /assets/img/articles/2020/kolarik-sbirka.jpg
author:       
--- 

 

Praha, 26. října 2020 – S příchodem druhé vlny nákazy koronavirem přešly vzdělávací instituce opět na distanční výuku. Pro mnoho rodin je však zařízení vzdáleného přístupu pro děti nerealizovatelné, protože nedisponují potřebným technickým vybavením. Piráti proto uspořádali celorepublikovou sbírku počítačů a tabletů, přijímají také monitory, stolní myši nebo webkamery. Kampaň #SbirkaNotebooku poběží od 26. října do 2. listopadu a každý, kdo chce přispět, může navštívit některé z pirátských krajských center.

> „Piráti si vytvořili krizový štáb, který stínuje vládu. Společně během koronavirové pandemie vytváříme vlastní návrhy pro boj s krizí. Nyní přicházíme s novým projektem, který by měl pomoci zvládnout distanční výuku rodinám, kterým chybí technické vybavení. Bohužel nejsme ve vládě, abychom to mohli řešit systémově, a proto vznikla tato občanská iniciativa. Spousta domácností má dnes doma přebytečnou elektroniku, která už nemá využití a chytá prach. Proto věříme, že se nám sejde řada počítačů, kterým budeme moci najít nový domov,“ vysvětlil poslanec Lukáš Kolářík, člen krizového štábu Pirátů.

> Rozdělení vybavení bude probíhat ve spolupráci s organizacemi, které se distanční výuce věnují, upřesnil koordinátor projektu Daniel Galuszka: „Určitá sběrná místa mají otevřeno v pevně stanovené hodiny, jinde je to o předchozí domluvě. Tam, kde máme více zdrojů, budeme za dárci dokonce jezdit sami. Do sbírky se zapojilo všech čtrnáct krajských sdružení Pirátů. Ve většině případů jsou to lidé, kteří se nějakou formou dobrovolnické pomoci zapojili už při první vlně koronaviru. Tehdy jsme šili roušky, chodili seniorům nakupovat, nebo lidem venčili psy, dnes zase pomáháme dětem na distanční výuce. Tato doba je složitá a každý z nás cítí, že si musíme vzájemně pomáhat.” 

 

**Seznam sběrných míst:**

* [Praha](https://www.facebook.com/events/2741065092888088/?acontext=%7B%22ref%22%3A%2252%22%2C%22action_history%22%3A%22[%7B%5C%22surface%5C%22%3A%5C%22share_link%5C%22%2C%5C%22mechanism%5C%22%3A%5C%22share_link%5C%22%2C%5C%22extra_data%5C%22%3A%7B%5C%22invite_link_id%5C%22%3A385178796199374%7D%7D]%22%7D)

* [Středočeský kraj](https://www.facebook.com/events/770490720180636/)

* [Plzeňský kraj](https://www.facebook.com/events/397949738006702)

* [Jihočeský kraj](https://www.facebook.com/events/708298129778967/)

* [Ústecký kraj](https://www.facebook.com/events/2787225478157817/)

* [Liberecký kraj](https://www.facebook.com/events/788622758650158)

* [Vysočina](https://www.facebook.com/events/717389635538939)

* [Pardubický kraj](https://www.facebook.com/events/975396696297476/?action_history=%22[%7B%5C%22surface%5C%22%3A%5C%22messaging%5C%22%2C%5C%22mechanism%5C%22%3A%5C%22attachment%5C%22%2C%5C%22extra_data%5C%22%3A%7B%7D%7D]%22)

* [Karlovarský kraj](https://www.facebook.com/events/1157069901354022?acontext=%7B%22action_history%22%3A[%7B%22surface%22%3A%22page%22%2C%22mechanism%22%3A%22page_admin_bar%22%2C%22extra_data%22%3A%22%7B%5C%22page_id%5C%22%3A581087772251419%7D%22%7D%2C%7B%22surface%22%3A%22events_admin_tool%22%2C%22mechanism%22%3A%22events_admin_tool%22%2C%22extra_data%22%3A%22[]%22%7D]%2C%22has_source%22%3Atrue%7D&__mref=mb)

* [Královéhradecký kraj](https://upload.facebook.com/events/3339481952836749/)

* [Olomoucký kraj](https://www.facebook.com/events/349000022855042)

* [Jihomoravský kraj](https://www.facebook.com/events/2792615074316890/?acontext=%7B%22ref%22%3A%2252%22%2C%22action_history%22%3A%22[%7B%5C%22surface%5C%22%3A%5C%22share_link%5C%22%2C%5C%22mechanism%5C%22%3A%5C%22share_link%5C%22%2C%5C%22extra_data%5C%22%3A%7B%5C%22invite_link_id%5C%22%3A2707452299472359%7D%7D]%22%7D)

* [Moravskoslezský kraj](https://www.facebook.com/events/689069641740616/)

* [Zlínský kraj](https://www.facebook.com/events/431614994475959?__mref=mb)
