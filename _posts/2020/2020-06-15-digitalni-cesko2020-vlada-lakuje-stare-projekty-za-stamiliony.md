---
date:         2020-06-15
category:     blog
tags:         digitalizace vláda legislativa
layout:       post
title:        "Digitální Česko 2020 – přelakovat staré projekty, nalít do nich stamiliony a nechat pracovat dobrovolníky není moderní řešení"
image:        /assets/img/articles/2020/profant1.jpg
author:       Jan Lipavský
---  



Praha, 15. června 2020 – „Implementační plány programu Digitální Česko potvrzují, že český eGovernment stojí na hliněných nohou,“ uvedl poslanec Pirátů Ondřej Profant, předseda podvýboru pro eGovernment. Dokument, který dnes bude projednávat Vláda ČR, ve velké míře hovoří o financování stávajících projektů za stamiliony korun. Ty však nesplňují parametry Informační koncepce zahrnuté v Digitálním Česku. Jediným hmatatelným krokem vpřed jsou tři digitalizační zákony, ty však prosadila široká poslanecká iniciativa nikoliv Vláda ČR. Jedním z nich je i tzv. digitální ústava, která garantuje právo občana garantovat s úřady elektronicky. Za legislativou stojí Výbor pro veřejnou správu a regionální rozvoj, kterému předsedá šéf Pirátů Ivan Bartoš.

> „Český eGovernment potřebuje výrazně postrčit kupředu, očekával bych moderní projekty, které si nenesou těžké dědictví minulosti. Na to však vláda není dostatečně ambiciózní a snaží se pouze přelakovat staré projekty. Sestavená informační koncepce je dobrá, ale projekty ji nereflektuji,“ uvedl Ondřej Profant a dodal: „Zarážející jsou také rozdíly v cenách jednotlivých základních registrů. Příkladem takového projektu může být Chytrá karanténa. Projekt je v dokumentu chválen, avšak stát ho spíše blokoval, práci odvedli dobrovolníci a stále jsme daleko za státy jako je Jižní Korea, které díky moderním technologiím efektivně bojují s pandemií.“

Investice, které stát hodlá investovat, dosahují stamilionových částek. S více než 200 miliony korun se počítá na projekt Single Digital Gateway, přístupové prostředí pro zahraniční občany a studenty, které zahrnuje i digitalizaci některých úředních úkonů, například ohlašování podnikatelské činnosti nebo žádost o důchod. Dalších 90 milionů má jít do „základní modernizace“ administrativního registru ekonomických subjektů, 50 milionů do publikaci číselníků ČSÚ.

> „V případě registrů se jedná o relativně jednoduchý rejstřík a u druhého jmenovaného je absurdnost nákladů ještě větší, protože se jedná o pouhé zveřejnění série prostých tabulek. Oceňuji ale to, že vláda předkládá založení s.r.o. online, jak Piráti navrhovali už před více než rokem. Snad tentokrát poslanci ANO nebudou hlasovat proti,“ uzavřel Profant.

 
