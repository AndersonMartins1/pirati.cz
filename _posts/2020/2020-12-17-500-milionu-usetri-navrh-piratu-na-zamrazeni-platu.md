---
date:         2020-12-17
category:     blog
tags:         Piráti platy sněmovna
layout:       post
title:        "Pirátům se povedlo zmrazit platy ústavních činitelů a ušetřit státu půl miliardy. Návrh prošel Senátem"
image:        /assets/img/articles/2020/ferjencik.jpg
author:       
---

Praha, 17. prosince 2020 - Senát dnes postoupil prezidentovi návrh Pirátů, KDU-ČSL a STAN na zmrazení platů poslanců, senátorů a dalších ústavních činitelů pro rok 2021. Součástí návrhu je i budoucí navázání platů ústavních činitelů na výši mezd v celé ekonomice. „Jsem rád, že Senát postoupil tento zákon prezidentovi. Není možné, aby v situaci, kdy hrozí schodek státního rozpočtu okolo 400 miliard korun a celá země je v ekonomické a zdravotní krizi, platy politiků rostly,” uvedl pirátský poslanec Mikuláš Ferjenčík, který je členem Rozpočtového výboru. 


>  „Současně mě těší, že se nám podařilo najít i dlouhodobé řešení do boucna. Platy politiků budou v dalších letech navázány na výši platů v celé ekonomice, nikoliv pouze ve státním sektoru, jak je tomu nyní. Odpadne tak podezření, že si politici sami účelově zvyšují platy například přidáním odměn úředníkům. Díky našemu návrhu stát rovněž ušetří až půl miliardy, které lze využít třeba na pomoc našim občanům či firmám,“ dodal Ferjenčík s tím, že je v zákoně i pojistka proti poklesu platů soudců, aby zákon případně obstál u Ústavního soudu. Návrh Pirátů, KDU-ČSL a STAN prošel Sněmovnou ve znění pozměňovacího návrhu předsedů klubů Pirátů, ANO a ČSSD a získal podporu všech sněmovních klubů. Senát dnes odhlasoval, že se zákonem nebude zabývat a postoupil ho prezidentovi k podpisu.   
