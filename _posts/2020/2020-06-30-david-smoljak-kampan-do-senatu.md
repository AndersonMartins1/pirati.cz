---
date:         2020-06-30
category:     blog
tags:         volby senát kampaň
layout:       post
title:        "Piráti podpořili Davida Smoljaka v kandidatuře do Senátu. Koaliční kandidát Pirátů, STAN a TOP 09 chce nadále chránit nezávislá média v zemi"
image:        /assets/img/articles/2020/zahajeni-smoljak.jpg
author:       Mediální odbor
---  




Praha, 30. června 2020 – Předseda Pirátů Ivan Bartoš dnes spoluzahájil kampaň Davida Smoljaka, koaličního kandidáta Pirátů, STAN a TOP 09 do Senátu na Praze 9. 

> „David Smoljak se dlouhodobě zasazuje nejen o ochranu nezávislosti médií a svobody slova, ale i Senátu jakožto nezastupitelné pojistky demokracie. Bude podle svých slov také bojovat proti všem pokusům o obcházení Ústavy naší země, snahám sebrat samosprávám či občanům právo rozhodovat a chce také podpořit jednodušší stavební řízení a lepší dostupnost bydlení,“ uvedl Bartoš s tím, že Piráti s takovými hodnotami souzní. 

> „To všechno jsou myšlenky a aktivity, které za Piráty plně podporujeme a které hlavně sami prosazujeme v rámci naší práce v Poslanecké sněmovně i jinde. Pevně věřím, že David bude v těchto iniciativách pokračovat a budeme spolupracovat,“ dodal předseda Pirátů.

