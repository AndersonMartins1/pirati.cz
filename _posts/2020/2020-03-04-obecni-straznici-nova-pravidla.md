---
date:         2020-03-04
category:     blog
tags:         legislativa sněmovna bezpečnost
layout:       post
title:        "Piráti podpořili nová pravidla pro obecní strážníky"
image:        /assets/img/articles/2020/kolarik.jpg
author:       Mediální odbor
--- 


 

Praha, 4. března 2020 – Poslanecká sněmovna dnes schválila novelu zákona o obecní policii. Piráti se aktivně podíleli na upřesnění parametrů, mezi které patří bezúhonnost strážníků, vydání opisů z evidencí, nebo přestupků za vydávání se za strážníka. 

> „Podpořili jsme mimo jiné i odchodné pro strážníky, kteří jsou u sboru minimálně 15 let,” uvádí Lukáš Kolářík, místopředseda sněmovního bezpečnostního výboru a dodává: „Jedná se o narovnání mezi složkami IZS, neboť strážníci jsou jediní, kdo odchodné neměli. Přitom jsou to často oni, kdo jsou na místě zásahu první, situačnímu tlaku jsou vystaveni stejně jako ostatní. Jde tak o poděkování za jejich dlouhodobou službu v ulicích.” 

> „Tato novela plnohodnotně zpřístupní strážníkům základní registry. To pozitivně pocítí i občan. Představte si například cyklistu, který zapomene doma doklady a bude kontrolován strážníky. Nyní jej městská policie bude moci zkontrolovat na místě, bez nutnosti jej odvádět na služebnu kvůli pouhému zapomenutí dokladů,” uzavírá pirátský poslanec a bývalý starosta Mariánských Lázní Petr Třešňák.

