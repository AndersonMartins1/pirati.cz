---
date:         2020-05-26
category:     blog
tags:         sněmovna legislativa konopí
layout:       post
title:        "Poslanci podpořili pirátský návrh. Sněmovna bude projednávat novelu o samopěstování konopí"
image:        /assets/img/articles/2019/tomas-vymazal1.jpg
author:       Mediální odbor
---  



Praha, 26. května 2020 – Poslanecká sněmovna na úterním jednání podpořila návrh pirátského poslance Tomáše Vymazala, aby se spojilo projednávání dvou novel zákona o návykových látkách. Novela z pera Ministerstva zdravotnictví se zabývá vyšší dostupností léčebného konopí, ta pirátská zase reguluje nakládání s konopím pro vlastní potřebu. Oba tisky by se měly projednat ještě v rámci probíhající 49. schůze Sněmovny.

> „Je to malý ale významný krok. Poprvé se totiž budou muset poslanci Parlamentu ČR zabývat legalizaci konopí, která byla doteď zaparkovaná mezi stohy neprojednaných návrhů,” říká poslanec Tomáš Vymazal a dodává: „Nyní je na nás, abychom přesvědčili Poslaneckou sněmovnu, že by se měla legalizací zabývat ve výborech. Naše strategie je jednoduchá: Pokud naší samopěstovací novele nebude umožněno projednání ve výborech, načteme její obsah jako pozměňovací návrh k novele z ministerstva zdravotnictví. Občané dlouhodobě žádají projednání této problematiky na půdě Parlamentu.”
