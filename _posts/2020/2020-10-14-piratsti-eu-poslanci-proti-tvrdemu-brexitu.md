---
date:         2020-10-14
category:     blog
tags:         evropská-unie zahraničí
layout:       post
title:        "Musíme dosáhnout kompromisu. Pirátští europoslanci jasně proti tvrdému Brexitu"
image:        assets/img/articles/2020/euposlanci.jpg
author:       
---



Brusel, 14. října 2020 – Spojené království vystoupilo na počátku letošního roku z Evropské unie. Oba aktéři měli na nalezení funkčního modelu budoucí spolupráce čas do zítřka, tedy 15. října. V mezidobí byla však ze strany Spojeného království porušena původní dohoda, v důsledku čehož podnikla Evropská komise právní kroky. V případě Brexitu bez dohody bychom byli svědky vyšších cel i dalších omezení obchodu. Ty by byly velkým zásahem pro ekonomiky na obou stranách Lamanšského průlivu, zejména uprostřed druhé vlny pandemie koronaviru. Proto Piráti v Evropském parlamentu vyzývá k nalezení funkčního kompromisu mezi oběma stranami.

> „Ukázalo se, že Boris Johnson je nespolehlivý partner, který nerespektuje své dlouhodobé závazky,“ komentuje místopředseda Evropského parlamentu Marcel Kolaja. „Brexit bez dohody by poškodil českou ekonomiku, zejména pak automobilový průmysl. Česko by dle odhadů přišlo o 10 až 15 miliard korun uprostřed pandemie, která už tak mnohé lidi připravila o zaměstnání. Navíc znovuzavedení vysokých cel či jiných omezení obchodu by poškodilo nejen Evropu, ale zejména Spojené království,“ dodává Kolaja.

> "Smysluplná partnerství vycházejí ze spolupráce. Britové ale bohužel zůstávají nekooperativní, ačkoli jim EU v tuto chvíli nabízí docela dost. Myslím v první řadě na britské občany. Britská vláda by na ně měla začít myslet taky a přestat se chovat sebevražedně," uvádí pirátská europoslankyně Markéta Gregorová.

> „Britský přístup k brexitovým dohodám je naprosto šílený. Považuji za reálně nezodpovědné, že Británie přijímá zákony, které jsou přímo v rozporu s dohodami o Brexitu. Občané Spojeného království rozhodně nechtějí, aby tvrdý Brexit ovlivnil jejich platy a životy. Dohoda s Británií je ale stále naše povinnost – hlavně kvůli té polovině voličů, kteří Brexit vůbec nechtějí,“ uzavírá pirátský europoslanec Mikuláš Peksa.
