---
date:         2020-09-15
category:     blog
tags:         evropa evropska-komise europoslanci
layout:       post
title:        "Společně proti koronoviru i omezování lidských práv: Pirátští europoslanci vyzývají předsedkyni Evropské komise k jasné vizi pro EU"
image:        /assets/img/articles/2019/peksa-kolaja-bartos-gregorova.jpg
---


Brusel, 15. září 2020 – Zítra dopoledne pronese předsedkyně Evropské komise projev o stavu Unie. Ve světle druhé vlny pandemie koronaviru, a potřebě oživení i modernizace evropské ekonomiky, je od Ursuly von der Leyen očekávána jasná vize pro Evropu. Pirátští europoslanci Marcel Kolaja, Markéta Gregorová a Mikuláš Peksa proto s předstihem komentují, jakým oblastem by se v projevu měla předsedkyně věnovat a které z nich považují za prioritní pro naši budoucnost.



 > „Abychom dokázali koronaviru efektivně čelit, potřebujeme sjednocený evropský postup. Zásadní je, aby Evropská komise sbírala a vyhodnocovala data, na základě kterých bude fungovat jednotný evropský pandemický semafor. Stejně tak je nutné se postavit i diskriminačnímu postupu, který představilo Maďarsko,“ uvedl místopředseda Evropského parlamentu Marcel Kolaja. „Současně musíme oživit a modernizovat evropskou ekonomiku. Klíčem jsou investice do digitalizace a do technologií šetrných k životnímu prostředí,“ dodal Kolaja.



 > „Rok se s rokem sešel a situace na poli lidských práv se nelepší. Pokračuje genocida Ujgurů v Číně, dále pokračuje i humanitární krize na hranicích Turecka s Řeckem, a ačkoliv bylo v případě Běloruska rozhodnuto o sankcích téměř neprodleně, stále nemáme řešení pro situace, kdy zasáhne Kreml,“ uvedla Markéta Gregorová. „Ursula von den Leyen by měla rozhodně důrazně připomenout, že Unie sice zažívá dlouhé období relativního míru, ale lidé za našimi hranicemi často nemají základní práva. Pokud chce být Evropská unie arbitrem lidských práv, musí podniknout adekvátní kroky,“ doplnila Gregorová.



 > „Musíme se začít dívat dopředu. Do obnovy po koronakrizi, stejně jako na přeměnu evropské ekonomiky směrem k její udržitelnosti, se nalejí obrovské peníze, které je nutné využít smysluplně a nerozkrádat,“ řekl Mikuláš Peksa. „Prosazuji digitální nástroje, které nám umožní hlídat, kam tečou peníze evropských daňových poplatníků. Peníze musí skončit na opravdu důležitých a potřebných místech, ne v kapsách oligarchů a autoritářů. Zejména na tyto témata by se měla předsedkyně zaměřit,“ uzavřel Peksa.
