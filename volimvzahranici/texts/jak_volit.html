<div class="page">
    <div class="bebbas">
        <div class="quoted flex-row quoted-header">
            <div class="quoted-left">„</div>
            <h3 class="bebbas">Jak volit krok za krokem</h3>
            <div class="quoted-right">“</div>
        </div>
        <h4 class="bebbas">V zahraničí je hlasování možné:</h4>
        <ol class="latin">
            <li>na základě zápisu do zvláštního seznamu voličů vedeného zastupitelským úřadem (při dlouhodobém pobytu)</li>
            <li>s volebním průkazem (vhodné pro krátkodobý pobyt či návštěvu)</li>
        </ol>
    </div>

    <div class="page-part">
    <img src="assets/img/calendar_icon.png">
    <h3>Dlouhodobý pobyt</h3>
    <h4 class="aneb">aneb Zápis do zvláštního seznamu voličů</h4>
    <ol class="decimal">
        <li>Připrav si písemnou žádost o zápis. Tu je třeba doložit originálem, popř. ověřenou kopií dokladů potvrzujících totožnost voliče,
            jeho státní občanství ČR a <strong>bydliště v územním obvodu zastupitelského úřadu</strong>.<br>
            Pro žádost není předepsaný formulář. Na žádosti se nepožaduje ověřený podpis voliče.
        </li>
        <li>Žádost musíš doručit nebo předat zastupitelskému úřadu nejpozději 40 dnů přede dnem voleb, tj. do 29.&nbsp;srpna&nbsp;2021.
        </li>
        <li>Měj na paměti, že v případě zápisu do zvláštního seznamu voličů je volič, má-li trvalý pobyt na území České republiky,
            vyškrtnut ze stálého seznamu voličů vedeného obecním úřadem,
            v jehož územním obvodu je přihlášen k trvalému pobytu.
        </li>

        <li>Pokud budeš v budoucnu chtít opět volit na území <a href="#pozn1">České republiky<sup>(1)</sup></a>, je třeba, abys požádal/a zastupitelský úřad o vyškrtnutí
            ze zvláštního seznamu voličů. Zastupitelský úřad vydá voliči potvrzení o vyškrtnutí, které je třeba odevzdat přede dnem voleb obecnímu úřadu,
            v jehož územním obvodu má volič místo trvalého pobytu, nebo v den voleb okrskové volební komisi.
        </li>

        <li>Dostav se v den voleb na příslušný zastupitelský úřad a podpoř liberální a demokratický vývoj v naší zemi.</li>
    </ol>
    </div>

    <div class="page-part">
    <img src="assets/img/clock_icon.png">
    <h3>Krátkodobý pobyt</h3>
    <h4 class="aneb">aneb S voličským průkazem </h4>
    <p class="opensans-bold">
        Na voličský průkaz může volič hlasovat v jakémkoliv volebním okrsku na území České republiky nebo ve zvláštním volebním okrsku v zahraničí.
        Pozor, při ztrátě nebo odcizení voličského průkazu nelze vydat duplikát.
    </p>
    <ol class="decimal">
        <li>O voličský průkaz lze zažádat u obecního úřadu (magistrátu, městského úřadu, úřadu městyse, úřadu městské části
            nebo městského obvodu územně členěného statutárního města, úřadu městské části hlavního města Prahy)
            v místě trvalého pobytu. Pokud jsi již zapsaný/á v zahraničí do zvláštního seznamu voličů, můžeš žádost podat
            pouze u příslušného zastupitelského nebo konzulárního úřadu.
        </li>
        <li>Do žádosti je třeba uvést jméno a příjmení voliče, datum narození, adresu trvalého pobytu a případně
            požadovaný způsob doručení voličského průkazu. Pro žádost o voličský průkaz není předepsaný formulář.
        </li>
        <li>Žádost můžeš podat v písemné nebo elektronické podobě. Na úřad musí být doručena <strong>nejpozději 1. října 2021</strong>,
            na listině opatřené úředně ověřeným podpisem voliče, nebo v elektronické podobě prostřednictvím datové schránky voliče.
            Na úřad v místě svého trvalého bydliště se můžeš také dostavit osobně, a to nejpozději <strong>do 6. října 2021 do 16.00 hodin</strong>
            na úřadě je třeba prokázat svou totožnost a úřad o Tvé žádosti učiní úřední záznam.
        </li>
        <li>Úřad Ti vydá voličský průkaz nejdříve 15 dnů přede dnem voleb (23. září 2021). Předá jej osobně Tobě nebo tomu,
            kdo má plnou moc s ověřeným podpisem voliče, nebo jej voliči zašle. Voličský průkaz lze na základě žádosti zaslat
            i na adresu zastupitelského úřadu, kde se volič rozhodl hlasovat. V tomto případě se stačí v den voleb dostavit
            na tento zastupitelský úřad, kde bude voličský průkaz předán a následně můžeš přistoupit k hlasování.
        </li>
        <li>Dostav se v den voleb na příslušný zastupitelský úřad a podpoř liberální a demokratický vývoj v naší zemi.
        </li>
    </ol>
    </div>

    <hr>
    <h3>Postup ve volební místnosti</h3>
    <p class="opensans-bold">
        Volič, který hlasuje ve zvláštním volebním okrsku, obdrží hlasovací lístky ve volební místnosti.

    </p>
    <p class="opensans-bold">
        Volič, který hlasuje na voličský průkaz, musí průkaz odevzdat okrskové volební komisi. Pokud se volič, kterému
        byl vydán voličský průkaz, rozhodne hlasovat ve "svém" volebním okrsku, musí voličský průkaz rovněž odevzdat
        okrskové volební komisi. Jinak mu komise hlasování neumožní.
    </p>
    <p class="opensans-bold">
        Komise Ti vydá prázdnou úřední obálku a sadu hlasovacích lístků až po prokázání českého občanství a totožnosti
        platným českým pasem, nebo občankou. Pozor, zahraniční doklady v tomto případě nelze použít.
    </p>
    <p class="opensans-bold">
        Každý volič hlasuje osobně, zastoupení není přípustné.
    </p>
    <p class="opensans-bold">
        S úřední obálkou a hlasovacími lístky se musíš odebrat do prostoru určeného k úpravě hlasovacích lístků. Jinak Ti nebude hlasování umožněno.
    </p>
    <p class="opensans-bold">
        Do úřední obálky vlož pouze jeden hlasovací lístek, jinak by byl Tvůj hlas neplatný.
    </p>
    <p class="opensans-bold">
        Neplatné jsou rovněž hlasovací lístky, které nejsou na předepsaném tiskopise, nebo jsou přetržené, nebo nejsou vloženy do úřední obálky s razítkem.
    </p>
    <p class="opensans-bold">
        Úřední obálku s vybraným hlasovacím lístkem pak vložíš před okrskovou volební komisí do volební schránky.
    </p>
    <p class="opensans-bold">
        S voličem, který nemůže pro tělesnou vadu vybrat zvolený hlasovací lístek anebo nemůže číst nebo psát,
        může být v prostoru určeném pro úpravu hlasovacích lístků přítomen jiný volič, nikoliv však člen okrskové volební komise,
        a hlasovací lístek za něho vybrat a vložit do úřední obálky, a popřípadě i úřední obálku vložit do volební schránky.
    </p>

    <hr>
    <p id="pozn1" class="opensans-bold">
        <sup>(1)</sup> Vyškrtnutí voliče ze stálého seznamu voličů nebrání tomu, aby volič mohl ve volbách do
        zastupitelstev obcí a volbách do zastupitelstev krajů hlasovat na území České republiky.
    </p>
</div>
