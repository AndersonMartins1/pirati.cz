---
date:         2016-09-04
category:     
  - stanoviska
tags:         turecko
layout:       post
title:        "Stanovisko Pirátů k obětem čistek v Turecku"
image:        /assets/img/program/turecko.jpg
author:       
---

# Stanovisko Pirátů k obětem čistek v Turecku


## Pirátská strana odsuzuje porušování lidských práv v Turecku

__Prezident Erdogan využívá nepodařený puč jako bianko šek k bezprecedentním čistkám v turecké společnosti. Tyto čistky postihují nejen armádu, ale i soudce, novináře, ministerské úředníky, duchovní a vysokoškoské profesory. Desítky tisíc lidí bylo a je zadržováno bez soudu, vyhozeno ze zaměstnání nebo jim byl uložen zákaz vycestovat do zahraničí. Bylo uzavřeno přes 2 000 škol, 1 000 neziskových organizací, 160 mediálních společností. 140 novinářů byl zatčeno. Z nejvyšších míst zní hlasy pro obnovení trestu smrti.__


__Ačkoliv se vládní představitelé opakovaně vyjadřují pro tvrdé potrestání pučistů, ve skutečnosti bojují proti svobodné turecké společnosti.__


__Pirátská strana považuje oběti čistek za oběti politického pronásledování a podporujeme jejich úsilí za práva na svobodný život a demokracii. Je nutné neustále připomínat, že demokracie není o samotném aktu volby, ale o dodržování demokratických standardů, demokracie vyžaduje pluralitu a svobodu názorů a jejich volné šíření.__


__Žádáme vládu České republiky a Evropskou komisi, aby přestaly Turecko označovat za bezpečnou zemi a obětem těchto čistek stejně jako dalším osobám prchajícím před tureckým režimem poskytly veškerou podporu a pomoc odpovídající statutu politických uprchlíků. Naše země i náš kontinent byly v minulosti zdroji mnoha uprchlických vln. Nesmíme teď odmítat pomoc lidem, kteří se ocitli v nebezpečné situaci, tak jako mnoho Čechů a Evropanů v minulosti.__
